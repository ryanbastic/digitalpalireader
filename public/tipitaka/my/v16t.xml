<?xml version="1.0"?>
<body>
<h>Vinayapiṭake</h>
<ha>
	<han>Uttaravinicchaya-ṭīkā</han>
	<h0>
		<h0n></h0n>
		<h1>
			<h1n>Ganthārambhakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>(Ka)</p>
						<p> Devātidevaṃ ^a^M2.0401^ea^^a^V2.0313^ea^ sugataṃ, devabrhmindavanditaṃ;</p>
						<p>Dhammañca vaṭṭupacchedaṃ, natvā vaṭṭātitaṃ gaṇaṃ.</p>
						<p>(Kha)</p>
						<p> Vandanāmayapuññena, kammena ratanattaye;</p>
						<p>Chetvā upaddave sabbe, ārabhissaṃ samāhito.</p>
						<p>(Ga)</p>
						<p> Therena ^b^buddhadattena,^eb^ racitassa samāsato;</p>
						<p>^b^Saṃvaṇṇana^eb^masaṃkiṇṇaṃ, uttarassa yathābalaṃ.</p>
						<p>1. Athāyamācariyo attano viracite vinaye tassupanissaye vinayapiṭake ca bhikkhūnaṃ nānappakārakosallajananatthaṃ parivāraṭṭhakathāyañca āgatavinicchayaṃ saṅgahetvā uttarapakaraṇaṃ vaṇṇayitukāmo ^a^V2.0314^ea^ paṭhamaṃ tāva antarāyanivāraṇena yathādhippetasādhanatthaṃ ratanattayaṃ vandanto āha ^b^‘‘sabbasattuttama’’^eb^ntiādi.</p>
						<p>Pakaraṇārambhe ratanattayavandanāpayojanaṃ tattha tatthācariyehi bahudhā papañcitaṃ, amhehi ca vinayavinicchayavaṇṇanāyaṃ samāsato dassitanti na taṃ idha vaṇṇayissāma. Pakaraṇābhidheyya karaṇappakārapayojanānipi ^a^M2.0402^ea^ tattha dassitanayānusārena idhāpi veditabbāni. Sambandhādidassanamukhena anuttānapadavaṇṇanamevettha karissāmi.</p>
						<p>Jinaṃ, dhammañca, gaṇañca vanditvā uttaraṃ dāni karissāmīti sambandho. Kiṃvisiṭṭhaṃ jinaṃ, dhammaṃ, gaṇañca vanditvāti āha ^b^‘‘sabbasattuttama’’^eb^ntiādi. Tattha ^b^sabbasattuttama^eb^nti pañcasu kāmaguṇesu sattā āsattā visattā laggitāti ^b^sattā,^eb^ paramatthato sattapaññattiyā upādānabhūtā upādānakkhandhā vohārato khandhasantatiṃ upādāya paññattā sammuti ‘‘sattā’’ti vuccanti. Te pana kāmāvacarādibhūmivasena, nirayādipadesavasena, ahetukādipaṭisandhivasenāti evamādīhi anantapabhedā. Tesu khīṇāsavānaṃ yathāvuttanibbacanatthena sattavohāro na labbhati. Tathāpi te bhūtapubbagatiyā vā taṃsadisattā vā ‘‘sattā’’ti vuccanti. Sabbe ca te sattā cā ti ^b^sabbasattā^eb^. Uddhaṭatamattā, uggatatamattā, seṭṭhattā ca ^b^uttamo,^eb^ sabbasattānaṃ lokiyalokuttarehi rūpārūpaguṇehi uttamo, sabbasattesu vā uttamo pavaro seṭṭhoti ^b^sabbasattuttamo. ‘‘Jina’’^eb^nti etassa visesanaṃ.</p>
						<p>Punapi kiṃvisiṭṭhanti āha ^b^‘‘dhīra’’^eb^nti. ^b^Dhī^eb^ vuccati paññā, tāya īrati vattatīti ^b^dhīro,^eb^ taṃ. Tādibhāvena indakhīlasineruādayo viya aṭṭhalokadhammasaṅkhātena bhusavātena akampiyaṭṭhena, catuvesārajjavasena sadevake loke kenaci akampanīyaṭṭhena ca ^b^dhīraṃ,^eb^ dhitisampannanti attho. Idampi tasseva visesanaṃ.</p>
						<p>^b^Vanditvā^eb^ti kāyavacīmanodvārehi abhivādetvāti attho, yathābhuccaguṇasaṃkittanena thometvā. ^b^Sirasā^eb^ti bhattibhāvanatuttamaṅgena karaṇabhūtena. Iminā visesato ^a^M2.0403^ea^ kāyapaṇāmo dassito, guṇasaṃkittanena vacīpaṇāmo, ubhayapaṇāmehi nānantariyakatāya manopaṇāmopi dassito ca hoti.</p>
						<p>^b^Jina^eb^nti ^a^V2.0315^ea^ devaputtakilesābhisaṅkhāramaccukhandhamārasaṅkhāte pañcavidhe māre balavidhamanasamaucchedapahānasahāyavekallanidānopacchedavisayātikkamavasena pañcahi ākārehi jitavāti ^b^jino,^eb^ taṃ.</p>
						<p>^b^‘‘Dhamma’’^eb^nti etassa nibbacanādivasena atthavinicchayo heṭṭhā dassitova. ^b^Adhammaviddhaṃsa^eb^nti dhammasaṅkhātassa kusalassa paṭipakkhattā ^b^adhammo^eb^ vuccati akusaladhammo, taṃ akusalasaṅkhātaṃ adhammaṃ viddhaṃseti vināseti pajahati tadaṅgavikkhambhanasamucchedapaṭippassaddhinissaraṇappahānenāti ^b^adhammaviddhaṃso,^eb^ sapariyattiko navalokuttaro dhammo. Pariyatti hi pañcannaṃ pahānānaṃ mūlakāraṇattā phalūpacārena tathā vuccati, taṃ adhammaviddhaṃsaṃ. ‘‘Dhamma’’nti etassa visesanaṃ.</p>
						<p>^b^Gaṇa^eb^nti aṭṭhannaṃ ariyapuggalānaṃ samūhaṃ, saṅghanti attho. ^b^Aṅgaṇanāsana^eb^nti attano nissayaṃ aṅganti matthentīti ^b^aṅgaṇā,^eb^ kilesā rāgadosamohā, te aṅgaṇe nāseti yathāyogaṃ tadaṅgavikkhambhanasamucchedapaṭippassaddhinissaraṇappahānehi pajahatīti ^b^aṅgaṇanāsano,^eb^ taṃ. ‘‘Gaṇa’’nti etassa visesanaṃ.</p>
						<p>2. Mayā vinayassa yo sāro vinicchayo racito, ^b^tassa^eb^ vinicchayassāti yojanā. Natthi tassa uttaroti ^b^anuttaro,^eb^ sabbesu vinicchayesu, sabbesaṃ vā vinicchayānaṃ anuttaro uttamo vinicchayoti ^b^sabbānuttaro,^eb^ taṃ. ^b^Uttaraṃ^eb^ pakaraṇaṃ idāni karissāmīti yojanā.</p>
						<p>3.^b^Bhaṇato^eb^ti bhaṇantassa paguṇaṃ vācuggataṃ karontassa. ^b^Paṭhato^eb^ti paṭhantassa vācuggataṃ sajjhāyantassa. ^b^Payuñjato^eb^ti tattha ^a^M2.0404^ea^ pakārena yuñjantassa, taṃ aññesaṃ vācentassa vā. ^b^Suṇato^eb^ti parehi vuccamānaṃ suṇantassa. ^b^Cintayato^eb^ti yathāsutaṃ atthato, saddato ca cintentassa. ‘‘Abuddhassa buddhivaḍḍhana’’nti vattabbe gāthābandhavasena vibhattilopo. ^b^Abuddhassa^eb^ bālassa vinaye appakataññuno bhikkhubhikkhunijanassa. ^b^Buddhivaḍḍhanaṃ^eb^ vinayavinicchaye paññāvuddhinipphādakaṃ. Atha vā ^b^buddhassa^eb^ vinicchaye kataparicayattā paññavato janassa ^b^buddhivaḍḍhanaṃ^eb^ buddhiyā paññāya tikkhavisadabhāvāpādanena bhiyyobhāvasādhakaṃ. ^b^Paramaṃ^eb^ uttamaṃ ^b^uttaraṃ^eb^ nāma ^a^V2.0316^ea^ pakaraṇaṃ ^b^vadato^eb^ kathentassa ^b^me^eb^ mama santikā ^b^niratā^eb^ vinicchaye, tīsu sikkhāsu vā visesena ratā ^b^nibodhatha^eb^ jānātha sutamayañāṇaṃ abhinipphādethāti sotujanaṃ savane niyojeti.</p>
					</h4>
				</h3>
			</h2>
		</h1>
		<h1>
			<h1n>Mahāvibhaṅgasaṅgahakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>4. Evaṃ sotujanaṃ savane niyojetvā yathāpaṭiññātaṃ uttaravinicchayaṃ dassetumāha ^b^‘‘methuna’’^eb^ntiādi. ^b^‘‘Kati āpattiyo’’^eb^ti ayaṃ diṭṭhasaṃsandanā, adiṭṭhajotanā, vimaticchedanā, anumati, kathetukamyatāpucchāti pañcannaṃ pucchānaṃ kathetukamyatāpucchā. ^b^Tisso āpattiyo phuse^eb^ti tassā saṅkhepato vissajjanaṃ.</p>
						<p>5. Evaṃ gaṇanāvasena dassitānaṃ ^b^‘‘bhave’’^eb^tiādi sarūpato dassanaṃ. ^b^Khette^eb^ti tiṇṇaṃ maggānaṃ aññatarasmiṃ allokāse tilabījamattepi padese. Methunaṃ paṭisevantassa pārājikaṃ bhaveti sambandho. ‘‘Thullaccaya’’nti vuttanti yojanā. ^b^‘‘Yebhuyyakkhāyite’’^eb^ti idaṃ nidassanamattaṃ, upaḍḍhakkhāyitepi thullaccayassa heṭṭhā vuttattā. Vaṭṭakate mukhe aphusantaṃ aṅgajātaṃ pavesentassa dukkaṭaṃ vuttanti yojanā.</p>
						<p>6.^b^‘‘Adinnaṃ^eb^^a^M2.0405^ea^^b^ādiyanto’’^eb^tiādayopi vuttanayāyeva.</p>
						<p>7.^b^Pañcamāsagghane vāpī^eb^ti porāṇakassa nīlakahāpaṇassa catutthabhāgasaṅkhāte pañcamāse, tadagghanake vā. ^b^Adhike vā^eb^ti atirekapañcamāsake vā tadagghanake vā. Adinne pañcavīsatiyā avahārānaṃ aññatarena avahaṭe parājayo hotīti attho. Māse vā ūnamāse vā tadagghanake vā dukkaṭaṃ. ^b^Tato majjhe^eb^ti pañcamāsakato majjhe. Pañca māsā samāhaṭā, pañcannaṃ māsānaṃ samāhāroti vā ^b^pañcamāsaṃ,^eb^ pañcamāsaṃ agghatīti ^b^pañcamāsagghanaṃ,^eb^ pañcamāsañca pañcamāsagghanañca ^b^pañcamāsagghanaṃ,^eb^ ekadesasarūpekasesoyaṃ, tasmiṃ. ^b^Māse vā^eb^ti etthāpi māso ca māsagghanakañca māsamāsagghanakoti vattabbe ‘‘māse’’ti ekadesasarūpekaseso, uttarapadalopo ca daṭṭhabbo.</p>
						<p>‘‘Pañcamāsagghane’’ti sāmaññena vuttepi porāṇakassa nīlakahāpaṇasseva catutthabhāgavasena pañcamāsaniyamo ^a^V2.0317^ea^ kātabbo. Tathā hi bhagavatā dutiyapārājikaṃ paññāpentena bhikkhūsu pabbajitaṃ purāṇavohārikamahāmattaṃ bhikkhuṃ ‘‘kittakena vatthunā rājā māgadho seniyo bimbisāro coraṃ gahetvā hanati vā bandhati vā pabbājeti vā’’ti pucchitvā tena ‘‘pādena vā pādārahena vā’’ti vutte teneva pamāṇena adinnaṃ ādiyantassa paññattaṃ. ^b^Aṭṭhakathāyañca^eb^ –</p>
						<p>‘‘Pañcamāsako pādoti pāḷiṃ ulliṅgitvā ‘tadā rājagahe vīsatimāsako kahāpaṇo hoti, tasmā ^a^M2.0406^ea^ pañcamāsako pādo’. Etena lakkhaṇena sabbajanapadesu kahāpaṇassa catuttho bhāgo ‘pādo’ti veditabbo. So ca kho porāṇakassa nīlakahāpaṇassa vasena, na itaresaṃ dudradāmakādīnaṃ. Tena hi pādena atītā buddhāpi pārājikaṃ paññapesuṃ, anāgatāpi paññapessanti. Sabbabuddhānañhi pārājikavatthumhi vā pārājike vā nānattaṃ natthi, imāneva cattāri pārājikavatthūni, imāneva cattāri pārājikāni, ito ūnaṃ vā atirekaṃ vā natthi. Tasmā bhagavāpi dhaniyaṃ vigarahitvā pādeneva dutiyapārājikaṃ paññapento ‘yo pana bhikkhu adinnaṃ theyyasaṅkhāta’ntiādimāhā’’ti (pārā. aṭṭha. 1.88) vuttaṃ.</p>
						<p>^b^Sāratthadīpaniyañca^eb^ –</p>
						<p>‘‘Catuttho bhāgo pādoti veditabboti imināva sabbajanapadesu kahāpaṇasseva vīsatimo bhāgomāsakoti idañca vuttameva hotīti daṭṭhabbaṃ. Porāṇasatthānurūpaṃ lakkhaṇasampannā uppāditā nīlakahāpaṇāti veditabbā. Dudradāmena uppādito dudradāmako. So kira nīlakahāpaṇassa tibhāgaṃ agghatī’ti vatvā ‘yasmiṃ padese nīlakahāpaṇā na santi, tatthāpi nīlakahāpaṇavaseneva paricchedo kātabbo. Kathaṃ? Nīlakahāpaṇānaṃ vaḷañjanaṭṭhāne ca avaḷañjanaṭṭhāne ca samānaagghavasena pavattamānaṃ bhaṇḍaṃ nīlakahāpaṇena samānagghaṃ gahetvā tassa catutthabhāgagghanakaṃ nīlakahāpaṇassa pādagghanakanti paricchinditvā vinicchayo kātabbo’’ti (sārattha. ṭī. 2.88) ayamatthova vutto.</p>
						<p>Ettha ^a^M2.0407^ea^^b^kahāpaṇaṃ^eb^ nāma karontā suvaṇṇenapi karonti rajatenapi tambenapi suvaṇṇarajatatambamissakenapi ^a^V2.0318^ea^. Tesu kataraṃ kahāpaṇaṃ nīlakahāpaṇanti? ^b^Keci^eb^ tāva ‘‘suvaṇṇakahāpaṇa’’nti. ^b^Keci^eb^ ‘‘missakakahāpaṇa’’nti. Tattha ‘‘suvaṇṇakahāpaṇa’’nti vadantānaṃ ayamadhippāyo – pārājikavatthunā pādena sabbattha ekalakkhaṇena bhavitabbaṃ, kāladesaparibhogādivasena agghanānattaṃ pādasseva bhavitabbaṃ. Bhagavatā hi dhammikarājūhi hananabandhanapabbājanānurūpeneva adinnādāne pārājikaṃ paññattaṃ, na itarathā. Tasmā esā sabbadā sabbattha abyabhicārīti suvaṇṇamayassa kahāpaṇassa catutthena pādena bhavitabbanti.</p>
						<p>‘‘Missakakahāpaṇa’’nti vadantānaṃ pana ayamadhippāyo –</p>
						<p>^b^Aṭṭhakathāyaṃ^eb^ –</p>
						<p>‘‘Tadā rājagahe vīsatimāsako kahāpaṇo hoti, tasmā pañcamāsako pādo. Etena lakkhaṇena sabbajanapadesu kahāpaṇassa catuttho bhāgo ‘pādo’ti veditabbo. So ca kho porāṇakassa nīlakahāpaṇassa vasena, na itaresaṃ dudradāmakādīna’’nti (pārā. aṭṭha. 1.88) –</p>
						<p>Vuttattā, ^b^sāratthadīpaniyañca^eb^ –</p>
						<p>‘‘Porāṇasatthānurūpaṃ lakkhaṇasampannā uppāditā nīlakahāpaṇāti veditabbā’’ti (sārattha. ṭī. 2.88) –</p>
						<p>Vuttattā ca ‘‘vinayavinicchayaṃ patvā garuke ṭhātabba’’nti vacanato ca missakakahāpaṇoyeva nīlakahāpaṇo. Tattheva hi porāṇasatthavihitaṃ lakkhaṇaṃ dissati. Kathaṃ? Pañca ^a^M2.0408^ea^ māsā suvaṇṇassa, tathā rajatassa, dasa māsā tambassāti ete vīsati māse missetvā bandhanatthāya vīhimattaṃ lohaṃ pakkhipitvā akkharāni ca hatthiādīnamaññatarañca rūpaṃ dassetvā kato niddosattā nīlakahāpaṇo nāma hotīti.</p>
						<p>^b^Sikkhābhājanavinicchaye^eb^ ca kesuci potthakesu ‘‘pādo nāma pañca māsā suvaṇṇassā’’ti purimapakkhavādīnaṃ ^a^V2.0319^ea^ matena pāṭho likhito. Kesuci potthakesu dutiyapakkhavādīnaṃ matena ‘‘pañca māsā hiraññassā’’ti pāṭho likhito. Sīhaḷabhāsāya porāṇakehi likhitāya ^b^sāmaṇerasikkhāya^eb^ pana –</p>
						<p>‘‘Porāṇakassa nīlakahāpaṇassāti vutta^b^aṭṭhakathā^eb^vacanassa, porāṇake ratanasuttābhidhānakasutte vuttakahāpaṇalakkhaṇassa ca anurūpato ‘suvaṇṇarajatatambāni missetvā uṭṭhāpetvā katakahāpaṇaṃ kahāpaṇaṃ nāmā’ti ca ‘sāmaṇerānamupasampannānañca adinnādānapārājikavatthumhi ko viseso’ti pucchaṃ katvā ‘sāmaṇerānaṃ dasikasuttenāpi pārājiko hoti, upasampannānaṃ pana suvaṇṇassa vīsativīhimattenā’’ti –</p>
						<p>Ca viseso dassito.</p>
						<p>Taṃ pana suvaṇṇamāsakavasena aḍḍhatiyamāsakaṃ hoti, pañcamāsakena ca bhagavatā pārājikaṃ paññattaṃ. Tasmā tassa yathāvuttalakkhaṇassa kahāpaṇassa sabbadesesu alabbhamānattā sabbadesasādhāraṇena tassa missakakahāpaṇassa pañcamāsapādagghanakena suvaṇṇeneva pārājikavatthumhi niyamite sabbadesavāsīnaṃ upakārāya hotīti evaṃ suvaṇṇeneva pārājikavatthuparicchedo kato. Ayameva niyamo ^a^M2.0409^ea^ sīhaḷācariyavādehi sāroti gahito. Tasmā sikkhāgarukehi sabbattha pesalehi vinayadharehi ayameva vinicchayo sārato paccetabbo. Honti cettha –</p>
						<p>‘‘Hemarajatatambehi, satthe niddiṭṭhalakkhaṇaṃ;</p>
						<p>Ahāpetvā kato vīsa-māso nīlakahāpaṇo.</p>
						<p>Hemapādaṃ sajjhupādaṃ, tambapādadvayañhi so;</p>
						<p>Missetvā rūpamappetvā, kātuṃ satthesu dassito.</p>
						<p>^b^‘Elā’^eb^ti vuccate doso, niddosattā tathīrito;</p>
						<p>Tassa pādo suvaṇṇassa, vīsavīhagghano mato.</p>
						<p>Yasmiṃ ^a^V2.0320^ea^ pana padese so, na vattati kahāpaṇo;</p>
						<p>Vīsasovaṇṇavīhagghaṃ, tappādagghanti vediyaṃ.</p>
						<p>Vīsasovaṇṇavīhagghaṃ, thenentā bhikkhavo tato;</p>
						<p>Cavanti sāmaññaguṇā, iccāhu vinayaññuno’’ti.</p>
						<p>9.^b^Opāta^eb^nti āvāṭaṃ. Dukkhe jāteti yojanā.</p>
						<p>10.^b^Uttariṃ dhamma^eb^nti ettha ‘‘uttarimanussadhamma’’nti vattabbe niruttinayena majjhapadalopaṃ, niggahītāgamañca katvā ‘‘uttariṃ dhamma’’nti vuttaṃ. Uttarimanussānaṃ jhāyīnañceva ariyānañca dhammaṃ ^b^uttarimanussadhammaṃ. Attupanāyika^eb^nti attani taṃ upaneti ‘‘mayi atthī’’ti samudācaranto, attānaṃ vā tattha upaneti ‘‘ahaṃ ettha sandissāmī’’ti samudācarantoti attupanāyiko, taṃ attupanāyikaṃ, evaṃ katvā vadantoti sambandho.</p>
						<p>11.^b^Pariyāye^eb^ti ‘‘yo te vihāre vasati, so bhikkhu arahā’’tiādinā (pari. 287) pariyāyabhaṇane. ^b^Ñāte^eb^ti yaṃ ^a^M2.0410^ea^ uddissa bhaṇati, tasmiṃ viññumhi manussajātike acirena ñāte. ^b^No ce^eb^ti no ce jānāti.</p>
						<p>Iti uttare līnatthapakāsaniyā</p>
						<p>Pārājikakathāvaṇṇanā niṭṭhitā.</p>
						<p>13. Ceteti, upakkamati, muccati, evaṃ aṅgattaye puṇṇe garukaṃ vuttaṃ. ^b^Dvaṅge^eb^ ceteti, upakkamati yadi na muccati, evaṃ aṅgadvaye thullaccayanti yojanā. ^b^Payoge^eb^ti payojetvā upakkamituṃ aṅgajātāmasanaṃ, parassa āṇāpananti evarūpe sāhatthikāṇattikapayoge.</p>
						<p>14. Vuttanayeneva uparūpari pañhāpucchanaṃ ñātuṃ sakkāti taṃ avattukāmo āha ^b^‘‘ito paṭṭhāyā’’^eb^tiādi. Mayampi yadettha pubbe avuttamanuttānatthañca, tadeva vaṇṇayissāma.</p>
						<p>15.^b^Kāyenā^eb^ti ^a^V2.0321^ea^ attano kāyena. ^b^Kāya^eb^nti itthiyā kāyaṃ. Esa nayo ‘‘kāyabaddha’’nti etthāpi.</p>
						<p>16. Attano ^b^kāyena paṭibaddhena^eb^ itthiyā kāya^b^paṭibaddhe^eb^ phuṭṭhe tu dukkaṭanti yojanā.</p>
						<p>17.^b^Tisso^eb^ āpattiyo siyunti yojanā. ^b^Dvinnaṃ maggāna^eb^nti vaccamaggapassāvamaggānaṃ.</p>
						<p>18.^b^Vaṇṇādibhaññe^eb^ti vaṇṇādinā bhaṇane. Kāyapaṭibaddhe vaṇṇādinā bhaññe dukkaṭanti yojanā.</p>
						<p>19.^b^Attakāmacariyāyā^eb^ti attakāmapāricariyāya.</p>
						<p>20. Paṇḍakassa santikepi attakāmapāricariyāya vaṇṇaṃ vadato ^b^tassa^eb^ bhikkhunoti yojanā. ^b^Tiracchānagatassāpi santike^eb^ti etthāpi eseva nayo.</p>
						<p>21. Itthipurisānamantare ^a^M2.0411^ea^^b^sañcarittaṃ^eb^ sañcaraṇabhāvaṃ ^b^samāpanne^eb^ bhikkhumhi ^b^paṭiggaṇhanavīmaṃsāpaccāharaṇakattike^eb^ sampanne tassa budho garukaṃ niddiseti yojanā.</p>
						<p>22.^b^Dvaṅgasamāyoge^eb^ti tīsvetesu dvinnaṃ aṅgānaṃ yathākathañci samāyoge. ^b^Aṅge sati panekasmi^eb^nti tiṇṇamekasmiṃ pana aṅge sati.</p>
						<p>24.^b^Payoge^eb^ti ‘‘adesitavatthukaṃ pamāṇātikkantaṃ kuṭiṃ, adesitavatthukaṃ mahallakavihārañca kāressāmī’’ti upakaraṇatthaṃ araññagamanato paṭṭhāya sabbapayoge. ^b^Ekapiṇḍe anāgate^eb^ti sabbapariyantimaṃ piṇḍaṃ sandhāya vuttaṃ.</p>
						<p>25. Idha ^b^yo^eb^ bhikkhu amūlakena pārājikena dhammena anuddhaṃsetīti yojanā.</p>
						<p>26.^b^Okāsaṃ^eb^^a^V2.0322^ea^^b^na ca kāretvā^eb^ti ‘‘karotu me, āyasmā, okāsaṃ, ahaṃ te vattukāmo’’ti evaṃ tena bhikkhunā okāsaṃ akārāpetvā.</p>
						<p>28.^b^Aññabhāgiye^eb^ti aññabhāgiyapadena upalakkhitasikkhāpade. Evaṃ aññatrapi īdisesu ṭhānesu attho veditabbo.</p>
						<p>29. ‘‘Samanubhāsanāya evā’’ti padacchedo. ^b^Na paṭinissaja^eb^nti appaṭinissajanto.</p>
						<p>30. Ñattiyā dukkaṭaṃ āpanno siyā, dvīhi kammavācāhi thullataṃ āpanno siyā, kammavācāya osāne garukaṃ āpanno siyāti yojanā. ^b^‘‘Thullata’’^eb^nti idaṃ thullaccayāpattiupalakkhaṇavacanaṃ.</p>
						<p>31. Catūsu ^a^M2.0412^ea^ yāvatatiyakesu paṭhame āpattiparicchedaṃ dassetvā itaresaṃ tiṇṇaṃ tenapi ekaparicchedattā tattha vuttanayameva tesu atidisanto āha ^b^‘‘bhedānuvattake’’^eb^tiādi.</p>
						<p>Iti uttare līnatthapakāsaniyā</p>
						<p>Saṅghādisesakathāvaṇṇanā niṭṭhitā.</p>
						<p>32.^b^Atirekacīvara^eb^nti anadhiṭṭhitaṃ, avikappitaṃ vikappanupagapamāṇaṃ cīvaraṃ laddhā dasāhaṃ atikkamanto ekameva nissaggiyaṃ pācittiyaṃ āpajjati. Ticīvarena ekarattimpi ^b^vinā vasanto^eb^ ekameva nissaggiyaṃ pācittiyaṃ āpajjati. Idañca jātivasena ekattaṃ sandhāya vuttaṃ vatthugaṇanāya āpattīnaṃ paricchinditabbattā.</p>
						<p>33.^b^Gahetvākālacīvara^eb^nti akālacīvaraṃ paṭiggahetvā. ^b^Māsa^eb^nti satiyā paccāsāya nikkhipituṃ anuññātaṃ māsaṃ. ^b^Atikkamanto^eb^ti satiyāpi paccāsāya vītikkamanto antomāse anadhiṭṭhahitvā, avikappetvā vā tiṃsadivasāni atikkamanto, cīvaruppādadivasaṃ aruṇaṃ ādiṃ katvā ekatiṃsamaṃ aruṇaṃ uṭṭhāpentoti attho. Ekaṃ nissaggiyaṃ āpattiṃ āpajjatīti udīritanti yojanā.</p>
						<p>34.^b^Aññātikāya^eb^^a^V2.0323^ea^ bhikkhuniyā. ^b^Yaṃkiñci purāṇacīvara^eb^nti ekavārampi paribhuttaṃ saṅghāṭiādīnamaññataraṃ cīvaraṃ.</p>
						<p>35.^b^Payogasmi^eb^nti ‘‘dhovā’’tiādike bhikkhuno āṇattikapayoge, evaṃ āṇattāya ca bhikkhuniyā uddhanādike sabbasmiṃ payoge ca. ^b^‘‘Nissaggiyāva pācitti hotī^eb^ti nissaggiyā pācitti ca hotīti yojanā.</p>
						<p>36.^b^Paṭigaṇhato^eb^ti ^a^M2.0413^ea^ ettha ‘‘aññatra pārivattakā’’ti yojanā.</p>
						<p>38.^b^Payogasmi^eb^nti viññāpanapayoge. ^b^Viññāpite^eb^ti viññāpitacīvare paṭiladdhe.</p>
						<p>39.^b^Bhikkhū^eb^ti acchinnacīvaro vā naṭṭhacīvaro vā bhikkhu. ^b^Taduttari^eb^nti santaruttaraparamato uttariṃ.</p>
						<p>41.^b^Payoge^eb^ti vikappanāpajjanapayoge.</p>
						<p>42.^b^Duve^eb^ti dukkaṭapācittiyavasena duve āpattiyo phuseti yojetabbaṃ.</p>
						<p>44.^b^Payoge^eb^ti anuññātapayogato atirekābhinipphādanapayoge. ^b^Lābhe^eb^ti cīvarassa paṭilābhe.</p>
						<p>Kathinavaggavaṇṇanā paṭhamā.</p>
						<p>45. Kosiyavaggassa ^b^ādīsu pañcasu^eb^ sikkhāpadesu dve dve āpattiyoti yojanā. ^b^Payoge^eb^ti karaṇakārāpanapayoge. ^b^Lābhe^eb^ti katvā vā kāretvā vā pariniṭṭhāpane.</p>
						<p>46. ‘‘Gahetvā eḷakalomānī’’ti padacchedo. ^b^Atikkama^eb^nti atikkamanto.</p>
						<p>47.^b^Aññāyā^eb^ti aññātikāya bhikkhuniyā. ‘‘Dhovāpeti eḷalomaka’’nti padacchedo. ^b^Eḷalomaka^eb^nti ^a^V2.0324^ea^ eḷakalomāni. Niruttinayena ka-kārassa vipariyāyo. ^b^Payoge^eb^ti dhovāpanapayoge.</p>
						<p>48.^b^Payoge^eb^ti paṭiggaṇhanapayoge.</p>
						<p>49.^b^Nānākāra^eb^nti ^a^M2.0414^ea^ nānappakāraṃ. ^b^Samāpajja^eb^nti samāpajjanto bhikkhu. ^b^Samāpanne^eb^ti saṃvohāre samāpanne sati. ^b^Payoge^eb^ti samāpajjanapayoge.</p>
						<p>50.^b^Payoge^eb^ti kayavikkayāpajjanapayoge. ^b^Tasmiṃ kate^eb^ti tasmiṃ bhaṇḍe attano santakabhāvaṃ nīte.</p>
						<p>Kosiyavaggavaṇṇanā dutiyā.</p>
						<p>51.^b^Atirekaka^eb^nti anadhiṭṭhitaṃ, avikappitaṃ vā pattaṃ. Dasāhaṃ atikkamentassa tassa bhikkhuno ekāva nissaggiyāpatti hotīti yojanā.</p>
						<p>52-3. Natthi etassa pañca bandhanānīti ^b^apañcabandhano,^eb^ tasmiṃ, ūnapañcabandhane patteti attho. ^b^Payoge^eb^ti viññāpanapayoge. ^b^Tassa^eb^ pattassa ^b^lābhe^eb^ paṭilābhe.</p>
						<p>54.^b^Bhesajja^eb^nti sappiādikaṃ.</p>
						<p>55.^b^Payoge^eb^ti pariyesanapayoge.</p>
						<p>56.^b^Payoge^eb^ti acchindanaacchindāpanapayoge. ^b^Haṭe^eb^ti acchinditvā gahite.</p>
						<p>57.^b^Dve panāpattiyo phuse^eb^ti vāyāpanapayoge dukkaṭaṃ, vikappanupagapacchimacīvarapamāṇena vīte nissaggiyanti dve āpattiyo āpajjatīti attho.</p>
						<p>58-9. Yo pana bhikkhu appavārito aññātakasseva tantavāye ^b^samecca^eb^ upasaṅkamitvā cīvare ^a^V2.0325^ea^ vikappaṃ āpajjanto hoti. ^b^So^eb^ti so bhikkhu. Dve āpattiyo āpajjati, na saṃsayoti yojanā. ^b^Payoge^eb^ti vikappāpajjanapayoge.</p>
						<p>60. Accekasaññitaṃ ^a^M2.0415^ea^ cīvaraṃ paṭiggahetvāti yojanā. ^b^Kāla^eb^nti cīvarakālaṃ.</p>
						<p>61.^b^Tiṇṇamaññataraṃ vattha^eb^nti tiṇṇaṃ cīvarānaṃ aññataraṃ cīvaraṃ. ^b^Ghare^eb^ti antaraghare. ^b^Nidahitvā^eb^ti nikkhipitvā. ^b^Tena^eb^ cīvarena vinā chārattato ^b^adhikaṃ^eb^ divasaṃ yassa āraññakassa vihārassa gocaragāme taṃ cīvaraṃ nikkhittaṃ, tamhā vihārā aññatra vasanto nissaggiyaṃ phuseti yojanā.</p>
						<p>62. Saṅghikaṃ lābhaṃ pariṇataṃ ^b^jānaṃ^eb^ jānanto.</p>
						<p>63.^b^Payoge^eb^ti pariṇāmanapayoge. ^b^Sabbatthā^eb^ti pārājikādīsu sabbasikkhāpadesu. ^b^Appanāvāraparihānī^eb^ti parivāre paṭhamaṃ vuttakatthapaññattivārassa parihāpanaṃ, idha avacananti attho, tassa vārassa parivāre sabbapaṭhamattā paṭhamaṃ vattabbabhāvepi tattha vattabbaṃ pacchā gaṇhitukāmena mayā taṃ ṭhapetvā paṭhamaṃ āpattidassanatthaṃ tadanantaro katāpattivāro paṭhamaṃ vuttoti adhippāyo.</p>
						<p>Pattavaggavaṇṇanā tatiyā.</p>
						<p>Iti uttare līnatthapakāsaniyā</p>
						<p>Tiṃsanissaggiyakathāvaṇṇanā niṭṭhitā.</p>
						<p>64.^b^Manussuttaridhamme^eb^ti uttarimanussadhamme. ^b^Abhūtasmiṃ uttarimanussadhamme^eb^ samullapite ^b^parājayo^eb^ pārājikāpatti.</p>
						<p>65.^b^Amūlantimavatthunā^eb^ amūlakena pārājikena dhammena bhikkhuṃ codanāya ^b^garu^eb^ saṅghādiseso hotīti yojanā. ^b^Pariyāyavacane^eb^ti ‘‘yo te vihāre vasatī’’tiādinā (pari. 287) ^a^M2.0416^ea^ pariyāyena kathane. ^b^Ñāte^eb^ti yassa katheti, tasmiṃ vacanānantarameva ñāte.</p>
						<p>66.^b^No^eb^^a^V2.0326^ea^^b^ce pana vijānātī^eb^ti atha taṃ pariyāyena vuttaṃ vacanānantarameva sace na jānāti. ^b^Samudāhaṭa^eb^nti kathitaṃ.</p>
						<p>67. Omasato bhikkhussa duve āpattiyo vuttā. Upasampannaṃ omasato pācitti siyā. ^b^Itaraṃ^eb^ anupasampannaṃ omasato dukkaṭaṃ siyāti yojanā.</p>
						<p>68. Pesuññaharaṇepi dve āpattiyo honti.</p>
						<p>69.^b^Payoge^eb^ti padaso dhammaṃ vācentassa vacanakiriyārambhato paṭṭhāya yāva padādīnaṃ parisamāpanaṃ, etthantare akkharuccāraṇapayoge dukkaṭaṃ. Padānaṃ parisamattiyaṃ pācittiyaṃ.</p>
						<p>70. ‘‘Tirattā anupasampannasahaseyyāyā’’ti padacchedo. Anupasampannena sahaseyyā ^b^anupasampannasahaseyyā,^eb^ tāya. Tirattā uttariṃ anupasampannasahaseyyāyāti yojanā. ^b^Payoge^eb^ti sayanatthāya seyyāpaññāpanakāyāvajjanādipubbapayoge. ^b^Panne^eb^ti kāyapasāraṇalakkhaṇena sayanena nipanne.</p>
						<p>71. Yo pana bhikkhu eka^b^rattiyaṃ^eb^ mātugāmena sahaseyyaṃ ^b^kappeti. Dukkaṭādayo^eb^ti ‘‘payoge dukkaṭaṃ, nipanne pācittiya’’nti yathāvuttadveāpattiyo āpajjatīti yojanā.</p>
						<p>72.^b^Payoge^eb^ti yathāvuttalakkhaṇapayoge.</p>
						<p>73.^b^Anupasampanne^eb^ti ^a^M2.0417^ea^ samīpatthe cetaṃ bhummaṃ. Anupasampannassa santike bhūtaṃ uttarimanussadhammaṃ yo sace ^b^ārocetī^eb^ti yojanā. ^b^Dukkaṭādayo^eb^ti yassa āroceti, so nappaṭivijānāti, dukkaṭaṃ, paṭivijānāti, pācittiyanti evaṃ dve āpattiyo tassa honti.</p>
						<p>74.^b^Aññato^eb^ aññassa upasampannassa duṭṭhullassa āpattiṃ ^b^anupasampanne^eb^ anupasampannassa santike ^b^vadaṃ^eb^ vadantoti yojanā. ^b^Payoge^eb^ti ārambhato paṭṭhāya pubbapayoge dukkaṭaṃ āgacchati dukkaṭaṃ āpajjati. Ārocite pācitti siyāti yojanā.</p>
						<p>75.^b^Payoge^eb^ti ^a^V2.0327^ea^ ‘‘akappiyapathaviṃ khaṇissāmī’’ti kudāla pariyesanādisabbapayogeti.</p>
						<p>Musāvādavaggavaṇṇanā paṭhamā.</p>
						<p>76.^b^Pātento^eb^ti vikopento. ^b^Tassā^eb^ti bhūtagāmassa. ^b^Pāte^eb^ti vikopane.</p>
						<p>77. Aññavādakavihesakānaṃ ekayoganiddiṭṭhattā tattha vuttanayeneva vihesake ca ñātuṃ sakkāti tattha visuṃ āpattibhedo na vutto.</p>
						<p>78.^b^Para^eb^nti aññaṃ saṅghena sammatasenāsanapaññāpakādikaṃ upasampannaṃ. ^b^Ujjhāpento^eb^ti tassa ayasaṃ uppādetukāmatāya bhikkhūhi avajānāpetuṃ ‘‘chandāya itthannāmo idaṃ nāma karotī’’tiādīni vatvā avaññāya olokāpento, lāmakato vā cintāpento. ^b^Payoge^eb^ti ujjhāpanatthāya tassa avaṇṇabhaṇanādike pubbapayoge.</p>
						<p>83. Saṅghike ^a^M2.0418^ea^ vihāre pubbūpagataṃ bhikkhuṃ ^b^jānaṃ^eb^ jānanto anupakhajja seyyaṃ kappeti, tassevaṃ seyyaṃ ^b^kappayato^eb^ti yojanā. ^b^Payogedukkaṭādayo^eb^ti ettha aluttasamāso. ^b^Ādi^eb^-saddena seyyākappane pācittiyaṃ saṅgaṇhāti.</p>
						<p>84.^b^Payoge^eb^ti ‘‘nikkaḍḍhatha ima’’ntiādike āṇattike vā ‘‘yāhi yāhī’’tiādike vācasike vā hatthena tassa aṅgaparāmasanādivasena kate kāyike vā nikkaḍḍhanapayoge. ^b^Sesa^eb^nti pācittiyaṃ.</p>
						<p>85. ‘‘Vehāsakuṭiyā uparī’’ti padacchedo. ^b^Āhaccapādake^eb^ti ettha ‘‘mañce vā pīṭhe vā’’ti seso. ^b^Sīda^eb^nti nisīdanto. ^b^Dukkaṭādayo^eb^ti payoge dukkaṭaṃ, nipajjāya pācittiyanti imā āpattiyo phuseti attho.</p>
						<p>86. Assa pajjassa paṭhamapādaṃ dasakkharapādakaṃ chandovicitiyaṃ vuttagāthā, ‘‘gāthāchando atītadvaya’’nti iminā chandovicitilakkhaṇena gāthāchandattā ^b^adhiṭṭhitvā dvattipariyāye^eb^ti ettha akkharadvayaṃ ^a^V2.0328^ea^ adhikaṃ vuttanti daṭṭhabbaṃ. ^b^Payoge^eb^ti adhiṭṭhānapayoge. ^b^Adhiṭṭhite^eb^ti dvattipariyāyānaṃ upari adhiṭṭhāne kate.</p>
						<p>87.^b^Payoge^eb^ti siñcanasiñcāpanapayoge. ^b^Sitte^eb^ti siñcanakiriyapariyosāne.</p>
						<p>Bhūtagāmavaggavaṇṇanā dutiyā.</p>
						<p>88. Dukkaṭaṃ phuseti yojanā. Ovadite pācitti siyāti yojanā.</p>
						<p>89. Vibhāgoyeva ^a^M2.0419^ea^^b^vibhāgatā^eb^.</p>
						<p>90.^b^Aññātikāya^eb^ bhikkhuniyā aññatra pārivattakā cīvaraṃ ^b^dento^eb^ bhikkhu ^b^duve^eb^ āpattiyo phuseti yojanā. ^b^Payoge^eb^ti dānapayoge.</p>
						<p>93. ‘‘Nāvaṃ eka’’nti padacchedo. ^b^Payoge^eb^ti abhiruhaṇapayoge. ^b^Dukkaṭādayo^eb^ti ^b^ādi^eb^-saddena abhiruḷhe pācittiyaṃ saṅgaṇhāti.</p>
						<p>94. ‘‘Duvidhaṃ āpatti’’nti padacchedo.</p>
						<p>96. Bhikkhuniyā saddhiṃ raho nisajjaṃ kappento bhikkhu payogedukkaṭādayo ^b^dvepi^eb^ āpattiyo phuseti yojanā.</p>
						<p>Ovādavaggavaṇṇanā tatiyā.</p>
						<p>97.^b^Taduttari^eb^nti tato bhuñjituṃ anuññātaekadivasato uttariṃ dutiyadivasato paṭṭhāya. ^b^Anantarassa vaggassā^eb^ti ovādavaggassa. ^b^Navamenā^eb^ti bhikkhuniyā paripācitapiṇḍapātasikkhāpadena.</p>
						<p>99.^b^Dvattipatte^eb^ti ^a^V2.0329^ea^ dvattipattapūre. ^b^Taduttari^eb^nti dvattipattapūrato uttariṃ. ^b^Payoge^eb^ti paṭiggahaṇapayoge.</p>
						<p>101.^b^Abhihaṭṭhu^eb^nti abhiharitvā.</p>
						<p>102.^b^Tassā^eb^ti abhiharantassa. ^b^Piṭake^eb^ti vinayapiṭake.</p>
						<p>103.^b^Dasamepī^eb^ti ettha ‘‘dasame apī’’ti padacchedo.</p>
						<p>Bhojanavaggavaṇṇanā catutthā.</p>
						<p>104.^b^Acelakādino^eb^ti ^a^M2.0420^ea^^b^ādi^eb^-saddena ‘‘paribbājakassa vā paribbājikāya vā’’ti (pāci. 270) vutte saṅgaṇhāti. ^b^Bhojanādika^eb^nti ^b^ādi^eb^-saddena khādanīyaṃ saṅgaṇhāti. ^b^Payoge^eb^ti sahatthā dānapayoge.</p>
						<p>105.^b^Dāpetvā vā adāpetvā vā^eb^ kiñci āmisaṃ. ^b^Payoge^eb^ti uyyojanapayoge. ^b^Tasmi^eb^nti tasmiṃ bhikkhumhi. Uyyojite pācitti siyāti yojanā.</p>
						<p>109.^b^Ummārātikkame^eb^ti indakhīlātikkame.</p>
						<p>110.^b^Taduttari^eb^nti tato paricchinnarattipariyantato vā paricchinnabhesajjapariyantato vā uttariṃ.</p>
						<p>111. Uyyuttaṃ dassanatthāya gacchanto dve āpattiyo phuseti yojanā.</p>
						<p>Acelakavaggavaṇṇanā pañcamā.</p>
						<p>114.^b^Mereyya^eb^nti merayaṃ. Niruttinayena a-kārassa e-kāro, ya-kārassa ca dvittaṃ. Meraya-saddapariyāyo vā ^b^mereyya^eb^-saddo. ^b^Munī^eb^ti bhikkhu.</p>
						<p>115. ‘‘Bhikkhu ^a^V2.0330^ea^ aṅgulipatodenā’’ti padacchedo. ^b^Payoge^eb^ti hāsāpanapayoge. ^b^Tassā^eb^ti hāsāpentassa.</p>
						<p>116. Gopphakā ^b^heṭṭhā^eb^ udake dukkaṭaṃ. Gopphakato upari ^b^uparigopphakaṃ,^eb^ udakaṃ, tasmiṃ, gopphakato adhikappamāṇe udaketi attho.</p>
						<p>117.^b^Anādariya^eb^nti ^a^M2.0421^ea^ puggalānādariyaṃ, dhammānādariyaṃ vā. ^b^Payoge^eb^ti anādariyavasena pavatte kāyapayoge vā vacīpayoge vā. ^b^Kate^eb^ anādariye.</p>
						<p>118.^b^Payoge^eb^ti bhiṃsāpanapayoge.</p>
						<p>119.^b^Joti^eb^nti aggiṃ. ^b^Samādahitvānā^eb^ti jāletvā. ^b^‘‘Visibbento’’^eb^ti iminā phalūpacārena kāraṇaṃ vuttaṃ. Visibbanakiriyā hi samādahanakiriyāya phalanti visibbanakiriyāvohārena samādahanakiriyāva. Tasmā ^b^visibbento^eb^ti ettha samādahantoti attho. ^b^Payoge^eb^ti samādahanasamādahāpanapayoge. ^b^Visīvite^eb^ti vuttanayena samādahiteti attho.</p>
						<p>120.^b^Payoge^eb^ti cuṇṇamattikābhisaṅkharaṇādisabbapayoge. ^b^Itara^eb^nti pācittiyaṃ.</p>
						<p>121.^b^Tiṇṇaṃ dubbaṇṇakaraṇāna^eb^nti kaṃsanīlapattanīlakaddamasaṅkhātānaṃ tiṇṇaṃ dubbaṇṇakaraṇānaṃ. ^b^Ekaṃ^eb^ aññataraṃ ^b^anādiya^eb^ adatvā. ^b^Cīvara^eb^nti navacīvaraṃ.</p>
						<p>122. Natthi etassa uddhāranti anuddhāro, taṃ anuddhāranti vattabbe gāthābandhavasena rassattaṃ, akatapaccuddhāranti attho.</p>
						<p>123.^b^Apanidhento^eb^ti apanetvā nidhento nikkhipento. ^b^Pattādika^eb^nti ^b^ādi^eb^-saddena cīvaranisīdanasūcigharakāyabandhanānaṃ gahaṇaṃ. ^b^Payoge^eb^ti apanidhānapayoge. ^b^Tasmiṃ^eb^ pattādike pañcavidhe parikkhāre. Apanihite ^b^sesā^eb^ pācittiyāpatti siyāti yojanā.</p>
						<p>Surāpānavaggavaṇṇanā chaṭṭhā.</p>
						<p>124.^b^Tapodhano^eb^ti ^a^M2.0422^ea^^a^V2.0331^ea^ pātimokkhasaṃvarasīlasaṅkhātaṃ tapodhanamassāti tapodhano, bhikkhu.</p>
						<p>125.^b^Tasmiṃ^eb^ opāte.</p>
						<p>126.^b^Manussaviggaho^eb^ manussasarīro. ^b^Tiracchānagato^eb^ nāgo vā supaṇṇo vā. ^b^Tassa^eb^ opātakhaṇakassa.</p>
						<p>127.^b^Paṭubuddhinā^eb^ti sabbesu ñeyyadhammesu nipunañāṇena bhagavatā.</p>
						<p>128.^b^Payoge^eb^ti paribhogatthāya gahaṇādike payoge. ^b^Tassā^eb^ti bhikkhussa.</p>
						<p>129.^b^Ukkoṭento^eb^ti uccālento yathāṭhāne ṭhātuṃ adento. ^b^Payoge^eb^ti ukkoṭanapayoge. Ukkoṭite pācittiyaṃ siyāti yojanā.</p>
						<p>130.^b^Duṭṭhullaṃ vajjaka^eb^nti saṅghādisesādike. Ekaṃ pācittiyaṃ āpattiṃ āpajjati iti dīpitanti yojanā.</p>
						<p>131.^b^Payoge^eb^ti gaṇapariyesanādipayoge. ^b^Dukkaṭaṃ patto siyā^eb^ dukkaṭāpattiṃ āpanno bhaveyyāti attho. ^b^Sesā^eb^ti pācittiyāpatti upasampādite siyā. Gāthābandhavasena upasaggalopo.</p>
						<p>132-3. Jānaṃ theyyasatthena saha saṃvidhāya maggaṃ paṭipajjato ca tatheva mātugāmena saha saṃvidhāya maggaṃ paṭipajjato cāti yojanā. ^b^Payoge^eb^ti saṃvidhāya gantuṃ paṭipucchādikaraṇapayoge. ^b^Paṭipanne^eb^ti maggapaṭipanne. ^b^Anantara^eb^nti addhayojanagāmantarātikkamanānantaraṃ.</p>
						<p>134. Ñattiyā osāne dukkaṭaṃ phuseti yojanā.</p>
						<p>135.^b^Akatānudhammenā^eb^ti ^a^M2.0423^ea^^a^V2.0332^ea^^b^anudhammo^eb^ vuccati āpattiyā adassane vā appaṭikamme vā pāpikāya diṭṭhiyā appaṭinissagge vā dhammena vinayena satthusāsanena ukkhittakassa anulomavattaṃ disvā katvā osāraṇā, so osāraṇasaṅkhāto anudhammo yassa na kato, ayaṃ akatānudhammo nāma, tādisena bhikkhunā saddhinti attho. ^b^Sambhuñjanto^eb^ti āmisasambhogaṃ karonto bhikkhu. ^b^Payoge^eb^ti bhuñjituṃ āmisapaṭiggahaṇādipayoge. ^b^Bhutte^eb^ti sambhutte, ubhayasambhoge, tadaññatare vā kateti attho.</p>
						<p>136.^b^Upalāpento^eb^ti pattacīvarauddesaparipucchanādivasena saṅgaṇhanto. ^b^Payoge^eb^ti upalāpanapayoge.</p>
						<p>Sappāṇakavaggavaṇṇanā sattamā.</p>
						<p>137.^b^Sahadhammika^eb^nti karaṇatthe upayogavacanaṃ, pañcahi sahadhammikehi sikkhitabbattā, tesaṃ vā santakattā ‘‘sahadhammika’’nti laddhanāmena buddhapaññattena sikkhāpadena vuccamānassāti attho. ^b^Bhaṇato^eb^ti ‘‘bhikkhussā’’ti iminā samānādhikaraṇaṃ.</p>
						<p>138.^b^Vivaṇṇento^eb^ti ‘‘kiṃ panimehi khuddānukhuddakehi sikkhāpadehi uddiṭṭhehī’’tiādinā garahanto. ^b^Payoge^eb^ti ‘‘kiṃ imehī’’tiādinā garahaṇavasena pavatte vacīpayoge. ^b^Vivaṇṇite^eb^ garahite.</p>
						<p>139.^b^Mohento^eb^ti ‘‘idāneva kho ahaṃ, āvuso, jānāmī’’tiādinā attano ajānanattena āpannabhāvaṃ dīpetvā bhikkhuṃ mohento, vañcentoti attho. ^b^Mohe^eb^ti mohāropanakamme. ^b^Aropite^eb^ kate.</p>
						<p>140. Bhikkhussa ^a^M2.0424^ea^ kupito pahāraṃ dento phuseti yojanā. ^b^Payoge^eb^ti daṇḍādānādipayoge.</p>
						<p>141.^b^Payoge^eb^ti uggiraṇapayoge. ^b^Uggirite^eb^ti uccārite.</p>
						<p>142.^b^Amūlenevā^eb^ti ^a^V2.0333^ea^ diṭṭhādimūlavirahiteneva. ^b^Yoge^eb^ti okāsakārāpanādipayoge. ^b^Uddhaṃsite^eb^ti codite.</p>
						<p>143.^b^Kukkuccaṃ janayanto^eb^ti ‘‘ūnavīsativasso tvaṃ maññe upasampanno’’tiādinā kukkuccaṃ upadahanto. ^b^Yoge^eb^ti kukkuccuppādanapayoge. ^b^Uppādite^eb^ti kukkucce uppādite.</p>
						<p>144. ‘‘Tiṭṭhanto upassuti’’nti padacchedo. Sutiyā samīpaṃ ^b^upassuti,^eb^ savanūpacāreti attho.</p>
						<p>145.^b^Dhammikānaṃ tu kammāna^eb^nti dhammena vinayena satthusāsanena katānaṃ apalokanādīnaṃ catunnaṃ kammānaṃ. ^b^Tato punā^eb^ti chandadānato pacchā. ^b^Khīyanadhamma^eb^nti attano adhippetabhāvavibhāvanamantanaṃ. ^b^Dve phuse dukkaṭādayo^eb^ti khīyanadhammāpajjanapayoge dukkaṭaṃ, khīyanadhamme āpanne pācittiyanti evaṃ dukkaṭādayo dve āpattiyo āpajjeyyāti attho.</p>
						<p>146.^b^Saṅghe^eb^ saṅghamajjhe. ^b^Vinicchaye^eb^ti vatthuto otiṇṇavinicchaye. ^b^Niṭṭhaṃ agate^eb^ti vatthumhi avinicchite, ñattiṃ ṭhapetvā kammavācāya vā apariyositāya.</p>
						<p>148.^b^Samaggena saṅghenā^eb^ti samānasaṃvāsakena samānasīmāyaṃ ṭhitena saṅghena.</p>
						<p>Sahadhammikavaggavaṇṇanā aṭṭhamā.</p>
						<p>150.^b^Avidito^eb^^a^M2.0425^ea^^b^hutvā^eb^ti rañño aviditāgamano hutvā.</p>
						<p>152.^b^Ratana^eb^nti muttādidasavidhaṃ ratanaṃ. ^b^Payoge^eb^ti ratanaggahaṇapayoge.</p>
						<p>153.^b^Vikāle^eb^ti majjhantikātikkamato paṭṭhāya aruṇe.</p>
						<p>155.^b^Aṭṭhidantavisāṇābhinibbatta^eb^nti aṭṭhidantavisāṇamayaṃ. ^b^Payoge^eb^ti kārāpanapayoge.</p>
						<p>156. Tasmiṃ ^a^V2.0334^ea^ mañcādimhi ^b^kārāpite sesā^eb^ pācittiyāpatti siyāti yojanā.</p>
						<p>Ratanavaggavaṇṇanā navamā.</p>
						<p>Iti uttare līnatthapakāsaniyā</p>
						<p>Pācittiyakathāvaṇṇanā niṭṭhitā.</p>
						<p>159. Catūsu pāṭidesanīyesupi avisesena ādiccabandhunā buddhena dvidhā āpatti niddiṭṭhāti yojanā.</p>
						<p>160.^b^Sabbatthā^eb^ti sabbesu catūsu.</p>
						<p>Pāṭidesanīyakathāvaṇṇanā.</p>
						<p>161. Sekhiyakathā uttānatthāyeva.</p>
						<p>Sekhiyakathāvaṇṇanā.</p>
						<p>162. Parivāre paṭhamaṃ dassitasoḷasavārappabhede mahāvibhaṅge ‘‘paṭhamaṃ pārājikaṃ kattha paññatta’’ntiādippabhedo (pari. 1) katthapaññattivāro ^a^M2.0426^ea^, ‘‘methunaṃ dhammaṃ paṭisevanto kati āpattiyo āpajjatī’’tiādippabhedo (pari. 157) katāpattivāro, ‘‘methunaṃ dhammaṃ paṭisevantassa āpattiyo catunnaṃ vipattīnaṃ kati vipattiyo bhajantī’’tiādippabhedo (pari. 182) vipattivāro, ‘‘methunaṃ dhammaṃ paṭisevantassa āpattiyo sattannaṃ āpattikkhandhānaṃ katihi āpattikkhandhehi saṅgahitā’’tiādippabhedo (pari. 182) saṅgahavāro, ‘‘methunaṃ dhammaṃ paṭisevantassa āpattiyo channaṃ āpattisamuṭṭhānānaṃ katihi samuṭṭhānehi samuṭṭhahantī’’tiādippabhedo (pari. 184) samuṭṭhānavāro, ‘‘methunaṃ dhammaṃ paṭisevantassa āpattiyo catunnaṃ adhikaraṇānaṃ katamaṃ adhikaraṇa’’ntiādippabhedo (pari. 185) adhikaraṇavāro, ‘‘methunaṃ dhammaṃ paṭisevantassa āpattiyo sattannaṃ samathānaṃ katihi samathehi sammantī’’tiādippabhedo (pari. 186) samathavāro, tadanantaro imehi sattahi vārehi misso ^a^V2.0335^ea^ aṭṭhamo samuccayavāroti imesu aṭṭhasu vāresu ādibhūte katthapaññattināmadheyye appanāvāre saṅgahetabbānaṃ nidānādisattarasalakkhaṇānaṃ ubhayavibhaṅgasādhāraṇato upari vakkhamānattā taṃ vāraṃ ṭhapetvā tadanantaraṃ asādhāraṇaṃ katāpattivāraṃ sekhiyāvasānaṃ pāḷikkamānurūpaṃ dassetvā tadanantarā vipattivārādayo cha vārā ubhayavibhaṅgasādhāraṇato vakkhamānāti katvā tepi ṭhapetvā ime paccayasaddena ayojetvā dassitā aṭṭheva vārā, puna ‘‘methunaṃ dhammaṃ paṭisevanapaccayā pārājikaṃ kattha paññatta’’ntiādinā (pari. 188) paccaya-saddaṃ yojetvā dassitā apare aṭṭha vārā yojitāti tatthāpi dutiyaṃ katāpattipaccayavāraṃ iminā katāpattivārena ekaparicchedaṃ katvā dassetumāha ^b^‘‘paññattā’’^eb^tiādi. ^b^Paṭisevanapaccayā^eb^ti paṭisevanahetunā.</p>
						<p>163.^b^Allokāsappavesane^eb^ti ^a^M2.0427^ea^ jīvamānasarīre tiṇṇaṃ maggānaṃ aññatarasmiṃ magge allokāsappavesane. Mate akkhāyite vā ^b^pi^eb^-saddena yebhuyyaakkhāyite pavesane pavesananimittaṃ ^b^methunaṃ^eb^ dhammaṃ ^b^paṭisevanto^eb^ bhikkhu pārājikaṃ phuseti sambandho.</p>
						<p>164. Tathā yebhuyyakkhāyite, upaḍḍhakkhāyite ca methunaṃ dhammaṃ paṭisevanto bhikkhu thullaccayaṃ phuseti yojanā. Vaṭṭakate mukhe dukkaṭaṃ vuttanti sambandho. ^b^Jatumaṭṭhake^eb^ti bhikkhuniyā jatumaṭṭhake dinne pācitti vuttāti sambandho.</p>
						<p>166.^b^Avassutassā^eb^ti kāyasaṃsaggarāgena tintassa. ^b^Posassā^eb^ti gahaṇakiriyāsambandhe sāmivacanaṃ. ^b^Bhikkhuniyā^eb^ti attasambandhe sāmivacanaṃ. ‘‘Attano’’ti seso. Avassutena posena attano adhakkhakādigahaṇaṃ sādiyantiyā tathā avassutāya bhikkhuniyā pārājikanti yojanā.</p>
						<p>167.^b^Kāyenā^eb^ti attano kāyena. ^b^Kāya^eb^nti mātugāmassa kāyaṃ. ^b^Phusato^eb^ti kāyasaṃsaggarāgena phusato. ^b^Kāyena kāyabaddha^eb^nti etthāpi eseva nayo.</p>
						<p>168.^b^Kāyena paṭibaddhenā^eb^ti attano kāyapaṭibaddhena. ^b^Paṭibaddha^eb^nti itthiyā kāyapaṭibaddhaṃ phusantassa dukkaṭaṃ. ^b^Tassa^eb^ bhikkhussa.</p>
						<p>‘‘Mahāvibhaṅgasaṅgaho ^a^V2.0336^ea^ niṭṭhito’’ti kasmā vuttaṃ, nanu soḷasavārasaṅgahe mahāvibhaṅge katāpattivāroyevettha vutto, na itare vārāti? Saccaṃ, avayave pana samudāyopacārena vuttaṃ. Sādhāraṇāsādhāraṇānaṃ mahāvibhaṅge ^a^M2.0428^ea^ gatānaṃ sabbāpattipabhedānaṃ dassanopacārabhūto katāpattivāro dassitoti taṃdassanena appadhānā itarepi vārā upacārato dassitā hontīti ca tathā vuttanti veditabbaṃ.</p>
						<p>Iti uttare līnatthapakāsaniyā</p>
						<p>Mahāvibhaṅgasaṅgahavaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Bhikkhunivibhaṅgo</h1n>
			<h2>
				<h2n />
				<h3>
					<h3n />
					<h4>
						<h4n />
						<p>170.^b^Vinayassa vinicchaye bhikkhūnaṃ pāṭavatthāyā^eb^ti bhikkhunīnaṃ pāṭavassāpi tadadhīnattā padhānadassanavasena vuttaṃ. Atha vā dassanaliṅgantarasādhāraṇatte icchite pulliṅgena, napuṃsakaliṅgena vā niddeso saddasatthānuyogatoti ^b^‘‘bhikkhūna’’^eb^nti pulliṅgena vuttaṃ.</p>
						<p>171.^b^Nandantī^eb^ sādiyantī.</p>
						<p>172. Tisso āpattiyo phuseti yojanā. Jāṇussa uddhaṃ, akkhakassa adho gahaṇaṃ sādiyantiyā tassā pārājikanti yojanā.</p>
						<p>173. Kāyapaṭibaddhe vā gahaṇaṃ sādiyantiyā dukkaṭaṃ.</p>
						<p>174.^b^Vajja^eb^nti aññissā bhikkhuniyā pārājikāpattiṃ.</p>
						<p>176.^b^Taṃ^eb^^a^V2.0337^ea^^b^laddhi^eb^nti ukkhittassa yaṃ laddhiṃ attano rocesi, taṃ laddhiṃ na nissajjantīti yojanā.</p>
						<p>178. ‘‘Idha āgacchā’’ti padacchedo. ‘‘Vuttā āgacchatī’’ti padacchedo.</p>
						<p>179.^b^Hatthapāsappavesane^eb^ti ^a^M2.0429^ea^ hatthapāsūpagamane. ^b^‘‘Hatthagatappavesane’’^eb^ti vā pāṭho, soyeva attho.</p>
						<p>Iti uttare līnatthapakāsaniyā bhikkhunivibhaṅge</p>
						<p>Pārājikakathāvaṇṇanā niṭṭhitā.</p>
						<p>180.^b^Ekassā^eb^ti attano attano aṭṭakārassa vā. ^b^Ārocane^eb^ti vattabbassa vohārikānaṃ nivedane.</p>
						<p>181.^b^Dutiyārocane^eb^ti dutiyassa, dutiyaṃ evaṃ ārocane.</p>
						<p>182.^b^Dvīhī^eb^ti dvīhi kammavācāhi. ^b^Kammavācosāne^eb^ti kammavācāosāne.</p>
						<p>183.^b^Parikkhepe atikkante^eb^ti attano gāmato gantvā itaraṃ gāmaṃ pavisantiyā paṭhamena pādena tassa gāmassa parikkhepe atikkante, paṭhamapāde parikkhepaṃ atikkametvā antogāmasaṅkhepaṃ gateti attho.</p>
						<p>184.^b^Dutiyenā^eb^ti gāmaparikkhepato bahi ṭhitena dutiyapādena. ^b^Atikkante^eb^ti tasmiṃ gāmaparikkhepe atikkante, tasmiṃ pāde antogāmaṃ pavesiteti attho. Sesaṃ uttānatthameva.</p>
						<p>Iti uttare līnatthapakāsaniyā bhikkhunivibhaṅge</p>
						<p>Saṅghādisesakathāvaṇṇanā niṭṭhitā.</p>
						<p>193. Iha ^a^V2.0338^ea^ bhikkhunī pattasannicayaṃ karontī hoti, sā ekaṃ nissaggiyaṃ pācittiyaṃyeva phuseti yojanā.</p>
						<p>194.^b^Akālacīvaraṃ kālacīvaraṃ^eb^ katvā bhājāpentiyāti yojanā. ^b^Payoge^eb^ti bhājanapayoge.</p>
						<p>195.^b^Chinne^eb^ti ^a^M2.0430^ea^ acchinne.</p>
						<p>196.^b^Tato para^eb^nti tato paṭhamato aññaṃ.</p>
						<p>Iti uttare līnatthapakāsaniyā bhikkhunivibhaṅge</p>
						<p>Nissaggiyakathāvaṇṇanā niṭṭhitā.</p>
						<p>199. Lasuṇaṃ khādati ce, ^b^dve^eb^ āpattiyo phuṭāti yojanā.</p>
						<p>200.^b^Payoge^eb^ti saṃhārāpanapayoge. ^b^Saṃhaṭe^eb^ti attanā saṃhaṭe, parena saṃharāpite ca āpatti ^b^pācitti^eb^ hoti.</p>
						<p>201.^b^Kate^eb^ti talaghāte kate.</p>
						<p>202.^b^Jatunā maṭṭhaka^eb^nti jatunā kataṃ maṭṭhadaṇḍakaṃ. ‘‘Dukkaṭaṃ ādinne’’ti padacchedo.</p>
						<p>204. Bhuñjamānassa bhikkhussa hatthapāseti yojanā. ^b^Hitvā^eb^ hatthapāsaṃ.</p>
						<p>205.^b^Viññāpetvā^eb^ti antamaso mātarampi yācitvā. Ajjhohāre pācittiṃ dīpayeti yojanā.</p>
						<p>206.^b^Uccārādi^eb^nti ^b^ādi^eb^-saddena vighāsasaṅkāramuttānaṃ gahaṇaṃ.</p>
						<p>Lasuṇavaggavaṇṇanā paṭhamā.</p>
						<p>209.^b^Idha^eb^^a^V2.0339^ea^ imasmiṃ rattandhakāravagge. Paṭhame, dutiye, tatiye, catutthepi vinicchayo lasuṇavaggassa ^b^chaṭṭhena^eb^ sikkhāpadena ^b^tulyo^eb^ sadisoti yojanā.</p>
						<p>210.^b^Āsane^eb^ti ^a^M2.0431^ea^ pallaṅke tassokāsabhūte. ^b^Sāmike anāpucchā^eb^ti tasmiṃ kule yaṃ kiñci viññumanussaṃ anāpucchā.</p>
						<p>211.^b^Anovassa^eb^nti bhittiyā bahi nibbakosabbhantaraṃ. ^b^Dutiyātikkame^eb^ti dutiyena pādena nibbakosassa udakapātaṭṭhānātikkame.</p>
						<p>212.^b^Nisīdite^eb^ti nisinne.</p>
						<p>213.^b^Payoge^eb^ti ujjhāpanapayoge.</p>
						<p>214. Nirayādinā attānaṃ vā paraṃ vā ^b^abhisappentī^eb^ sapathaṃ karontī dve phuseti yojanā. ^b^Abhisappite^eb^ti abhisapite.</p>
						<p>215.^b^Vadhitvā^eb^ti hatthādīhi paharitvā. ‘‘Karoti eka’’nti padacchedo.</p>
						<p>Rattandhakāravaggavaṇṇanā dutiyā.</p>
						<p>216.^b^Naggā^eb^ti anivatthā vā apārutā vā. ^b^Payoge^eb^ti cuṇṇamattikāabhisaṅkharaṇādipayoge.</p>
						<p>217.^b^Pamāṇātikkanta^eb^nti ‘‘dīghasocatasso vidatthiyo sugatavidatthiyā, tiriyaṃ dve vidatthiyo’’ti (pāci. 888) vuttapamāṇamatikkantaṃ. ^b^Payoge^eb^ti kārāpanapayoge.</p>
						<p>218.^b^Visibbetvā^eb^ti dussibbitaṃ puna sibbanatthāya visibbetvā.</p>
						<p>219. Pañca ^a^V2.0340^ea^ ahāni ^b^pañcāhaṃ,^eb^ pañcāhameva ^b^pañcāhikaṃ^eb^. Saṅghāṭīnaṃ cāro ^b^saṅghāṭicāro,^eb^ paribhogavasena vā otāpanavasena ^a^M2.0432^ea^ vā saṅghaṭitaṭṭhena ^b^‘‘saṅghāṭī’’^eb^ti laddhanāmānaṃ ‘‘ticīvaraṃ, udakasāṭikā, saṃkaccikā’’ti imesaṃ pañcannaṃ cīvarānaṃ parivattanaṃ. ^b^Atikkame^eb^ti bhikkhunī atikkameyya. Assā pana ekāva pācitti paridīpitāti yojanā.</p>
						<p>220.^b^Saṅkamanīya^eb^nti saṅkametabbaṃ. Aññissā santakaṃ anāpucchā gahitaṃ puna dātabbaṃ pañcannaṃ aññataraṃ.</p>
						<p>221.^b^Gaṇacīvaralābhassā^eb^ti bhikkhunisaṅghena labhitabbacīvarassa. ^b^Antarāyaṃ karotī^eb^ti yathā te dātukāmā na denti, evaṃ parakkamati.</p>
						<p>222.^b^Dhammika^eb^nti samaggena saṅghena sannipatitvā kariyamānaṃ. ^b^Paṭibāhantī^eb^ti paṭisedhentī. ^b^Paṭibāhite^eb^ paṭisedhite.</p>
						<p>223.^b^Agārikādino^eb^ti ^b^ādi^eb^-saddena ‘‘paribbājakassa vā paribbājikāya vā’’ti (pārā. 917) vutte saṅgaṇhāti. ^b^Samaṇacīvara^eb^nti kappakataṃ nivāsanapārupanupagaṃ. ^b^Payoge^eb^ti dānapayoge.</p>
						<p>224.^b^Cīvare dubbalāsāyā^eb^ti dubbalacīvarapaccāsāya ‘‘sace sakkoma, dassāmā’’ti ettakamattaṃ sutvā uppāditāya āsāyāti attho. ^b^Kāla^eb^nti cīvarakālasamayaṃ. ^b^Samatikkame^eb^ti bhikkhunīhi kālacīvare bhājiyamāne ‘‘āgametha, ayye, atthi saṅghassa cīvarapaccāsā’’ti vatvā taṃ cīvaravibhaṅgaṃ samatikkameyya.</p>
						<p>225.^b^Dhammikaṃ kathinuddhāra^eb^nti samaggena saṅghena kariyamānaṃ kathinassa antarubbhāraṃ. ^b^Paṭibāhantiyā^eb^ti nivārentiyā.</p>
						<p>Nhānavaggavaṇṇanā tatiyā.</p>
						<p>226.^b^Tuvaṭṭeyyu^eb^nti ^a^M2.0433^ea^ nipajjeyyuṃ. ^b^Itaraṃ^eb^ pācittiyaṃ.</p>
						<p>227.^b^Payoge^eb^ti ^a^V2.0341^ea^ bhikkhuniyā aphāsukakaraṇapayoge kariyamāne.</p>
						<p>228.^b^Dukkhita^eb^nti gilānaṃ. ^b^Nupaṭṭhāpentiyā vāpī^eb^ti tassā upaṭṭhānaṃ parehi akārāpentiyā, sayaṃ vā akarontiyā.</p>
						<p>229.^b^Upassayaṃ datvā^eb^ti kavāṭabandhaṃ attano puggalikavihāraṃ datvā. ^b^Kaḍḍhite^eb^ti nikkaḍḍhite.</p>
						<p>230.^b^Saṃsaṭṭhā^eb^ti gahapatinā vā gahapatiputtena vā saṃsaṭṭhavihārī bhikkhunī saṅghena saṃsaṭṭhavihārato nivattiyamānā. ^b^Ñattiyā dukkaṭaṃ phuse^eb^ti samanubhāsanakammañattiyā dukkaṭaṃ āpajjeyya.</p>
						<p>231.^b^Antoraṭṭhe^eb^ti yassa vijite viharati, tassa raṭṭhe. ^b^Paṭipannāyā^eb^ti cārikaṃ kappentiyā. ^b^Sesaka^eb^nti pācittiyaṃ.</p>
						<p>Tuvaṭṭavaggavaṇṇanā catutthā.</p>
						<p>233.^b^Rājāgārādika^eb^nti ^b^ādi^eb^-saddena cittāgārādīnaṃ gahaṇaṃ.</p>
						<p>235.^b^Payoge^eb^ti kappāsavicāraṇaṃ ādiṃ katvā sabbapayoge. ^b^Ujjavujjavane^eb^ti yattakaṃ hatthena añchitaṃ hoti, tasmiṃ takkamhi veṭhite.</p>
						<p>237.^b^Payoge^eb^ti agārikassa vā paribbājakassa vā paribbājikāya vā sahatthā khādanīyādīnaṃ dānapayoge.</p>
						<p>238. ‘‘Samaṃ āpattipabhedato’’ti padacchedo.</p>
						<p>239.^b^Tiracchānagataṃ^eb^^a^M2.0434^ea^^b^vijja^eb^nti yaṃ kiñci bāhirakaṃ anatthasaṃhitaṃ parūpaghātakaraṃ hatthisikkhādisippaṃ ^a^V2.0342^ea^. ^b^Paṭhantiyā^eb^ti sikkhantiyā. ^b^Payoge^eb^ti durupasaṅkamanādipayoge. ^b^Pade pade^eb^ti padādivasena pariyāpuṇantiyā pade pade akkharapadānaṃ vasena.</p>
						<p>240. Navame ^b^‘‘pariyāpuṇātī’’^eb^ti padaṃ, dasame ^b^‘‘vācetī’’^eb^ti padanti evaṃ padamattameva ubhinnaṃ ^b^visesakaṃ^eb^ bhedakaṃ.</p>
						<p>Cittāgāravaggavaṇṇanā pañcamā.</p>
						<p>241.^b^Tamārāma^eb^nti yattha bhikkhū rukkhamūlepi vasanti, taṃ sabhikkhukaṃ padesaṃ.</p>
						<p>243.^b^Akkosatī^eb^ti dasannaṃ akkosavatthūnaṃ aññatarena sammukhā vā parammukhā vā akkosati. ^b^Paribhāsatī^eb^ti bhayadassanena tajjeti. ‘‘Pācitti akkosite’’ti padacchedo.</p>
						<p>244.^b^Caṇḍikabhāvenā^eb^ti kodhena. ^b^Gaṇa^eb^nti bhikkhunisaṅghaṃ. ^b^Paribhāsatī^eb^ti ‘‘bālā etā’’tiādīhi vacanehi akkosati. ^b^Payoge^eb^ti paribhāsanapayoge. ^b^Paribhaṭṭhe^eb^ti akkosite. ^b^Itaraṃ^eb^ pācittiyaṃ.</p>
						<p>245.^b^Nimantitā^eb^ti gaṇabhojane vuttanayena nimantitā. ^b^Pavāritā^eb^ti pavāraṇasikkhāpade vuttanayena vāritā. ^b^Khādanaṃ bhojanampi vā^eb^ti yāgupūvakhajjakaṃ, yāvakālikaṃ mūlakhādanīyādikhādanīyaṃ, odanādibhojanampi vā yā bhikkhunī ^b^bhuñjantī^eb^ hoti, sā pana dveyeva āpattiyo phuseti yojanā.</p>
						<p>247.^b^Maccharāyantī^eb^ti maccharaṃ karontī, attano paccayadāyakakulassa aññehi sādhāraṇabhāvaṃ asahantīti attho ^a^M2.0435^ea^. ^b^Payoge^eb^ti tadanurūpe kāyavacīpayoge. ^b^Maccharite^eb^ti maccharavasena katapayoge nipphanne.</p>
						<p>248.^b^Abhikkhuke panāvāse^eb^ti yato bhikkhunupassayato addhayojanabbhantare ovādadāyakā bhikkhū na vasanti, maggo vā akhemo hoti, na sakkā anantarāyena gantuṃ, evarūpe ^a^V2.0343^ea^ āvāse. ^b^Pubbakiccesū^eb^ti ‘‘vassaṃ vasissāmī’’ti senāsanapaññāpanapānīyaupaṭṭhāpanādipubbakicce pana kariyamāne dukkaṭaṃ bhaveti yojanā.</p>
						<p>249.^b^Vassaṃvutthā^eb^ti purimaṃ vā pacchimaṃ vā temāsaṃ vutthā. ^b^Ubhatosaṅghe^eb^ti bhikkhunisaṅghe, bhikkhusaṅghe ca. ^b^Tīhipi ṭhānehī^eb^ti ‘‘diṭṭhena vā’’tiādinā vuttehi tīhi kāraṇehi.</p>
						<p>250.^b^Ovādatthāyā^eb^ti garudhammovādanatthāya. ^b^Saṃvāsatthāyā^eb^ti uposathapucchanatthāya ceva pavāraṇatthāya ca. ^b^Na gacchatī^eb^ti bhikkhuṃ na upagacchati.</p>
						<p>251.^b^Ovādampi na yācantī^eb^ti uposathādivasena ovādūpasaṅkamanaṃ bhikkhuṃ na yācantī na pucchantī. ^b^Uposatha^eb^nti uposathadivasato purimadivase terasiyaṃ vā cātuddasiyaṃ vā uposathaṃ na pucchantī.</p>
						<p>252.^b^Apucchitvāva saṅghaṃ vā^eb^ti saṅghaṃ vā gaṇaṃ vā anapaloketvāva. ^b^‘‘Bhedāpetī’’^eb^ti idaṃ nidassanamattaṃ ‘‘phālāpeyya vā dhovāpeyya vā ālimpāpeyya vā bandhāpeyya vā mocāpeyya vā’’ti imesampi kiriyāvikappānaṃ saṅgahetabbattā. ^b^Pasākhaja^eb^nti nābhiyā heṭṭhā, jāṇumaṇḍalānaṃ ^a^M2.0436^ea^ upari padese jātaṃ gaṇḍaṃ vā rudhitaṃ vā. ^b^Payoge^eb^ti bhedāpanādipayoge.</p>
						<p>Ārāmavaggavaṇṇanā chaṭṭhā.</p>
						<p>253.^b^Gabbhini^eb^nti āpannasattaṃ sikkhamānaṃ. ^b^Vuṭṭhāpentī^eb^ti upajjhāyā hutvā upasampādentī. ^b^Payoge^eb^ti gaṇapariyesanādipayoge. ^b^Vuṭṭhāpite^eb^ti upasampādite, kammavācāpariyosāneti attho.</p>
						<p>255.^b^Sahajīvini^eb^nti saddhivihāriniṃ. ^b^Nānuggaṇhantī^eb^ti uddesadānādīhi na saṅgaṇhantī.</p>
						<p>Gabbhinivaggavaṇṇanā sattamā.</p>
						<p>258. ‘‘Alaṃ ^a^V2.0344^ea^ vuṭṭhāpitenā’’ti ^b^vuccamānā^eb^ bhikkhunīhi nivāriyamānā. ^b^Khīyatī^eb^ti aññāsaṃ byattānaṃ lajjīnaṃ vuṭṭhānasammutiṃ dīyamānaṃ disvā ‘‘ahameva nūna bālā’’tiādinā bhaṇamānā khīyati. ^b^Payoge^eb^ti khīyamānapayoge. ^b^Khīyite^eb^ti khīyanapayoge niṭṭhite.</p>
						<p>Kumāribhūtavaggavaṇṇanā aṭṭhamā.</p>
						<p>260.^b^Chattupāhana^eb^nti vuttalakkhaṇaṃ chattañca upāhanāyo ca. ^b^Payoge^eb^ti dhāraṇapayoge.</p>
						<p>261.^b^Yānenā^eb^ti vayhādinā. ^b^Yāyantī^eb^ti sace yānena gatā hoti.</p>
						<p>262.^b^Saṅghāṇi^eb^nti yaṃ kiñci kaṭūpagaṃ. ^b^Dhārentiyā^eb^ti kaṭiyaṃ paṭimuccantiyā.</p>
						<p>263.^b^Gandhavaṇṇenā^eb^ti ^a^M2.0437^ea^ yena kenaci vaṇṇena ca yena kenaci gandhena ca. ^b^Gandho^eb^ nāma candanālepādi. ^b^Vaṇṇo^eb^ nāma kuṅkumahaliddādi. ^b^Payoge^eb^ti gandhādipayoge racanato paṭṭhāya pubbapayoge.</p>
						<p>266.^b^Anāpucchā^eb^ti ‘‘nisīdāmi, ayyā’’ti anāpucchitvā. ^b^Nisīdite^eb^ bhikkhussa upacāre antamaso chamāya nisinne.</p>
						<p>267.^b^Anokāsakata^eb^nti ‘‘asukasmiṃ nāma ṭhāne pucchissāmī’’ti evaṃ akataokāsaṃ.</p>
						<p>268.^b^Pavisantiyā^eb^ti vinicchayaṃ ārāmavaggassa ^b^paṭhameneva^eb^ sikkhāpadena ^b^sadisaṃ^eb^ katvā vadeyyāti yojanā.</p>
						<p>Chattupāhanavaggavaṇṇanā navamā.</p>
						<p>Iti uttare līnatthapakāsaniyā bhikkhunivibhaṅge</p>
						<p>Pācittiyakathāvaṇṇanā niṭṭhitā.</p>
						<p>269-70. Aṭṭhasu ^a^V2.0345^ea^ pāṭidesanīyasikkhāpadesupi dvidhā āpatti hotīti yojanā. ^b^Tato^eb^ti gahaṇahetu. ^b^Sabbesū^eb^ti pāṭidesanīyasikkhāpadesu.</p>
						<p>Pāṭidesanīyakathāvaṇṇanā.</p>
						<p>271-2. Imaṃ ^b^paramaṃ^eb^ uttamaṃ ^b^niruttaraṃ^eb^ kenaci vā vattabbena uttarena rahitaṃ niddosaṃ ^b^uttaraṃ^eb^ evaṃnāmakaṃ ^b^dhīro^eb^ paññavā bhikkhu atthavasena viditvā ^b^duruttaraṃ^eb^ kicchena uttaritabbaṃ ^b^paññattamahāsamuddaṃ^eb^ vinayamahāsāgaraṃ sukheneva yasmā uttarati, tasmā ^b^kaṅkhacchede^eb^ vinayavicikicchāya chindane ^b^satthe^eb^^a^M2.0438^ea^ satthasadise ^b^asmiṃ satthe^eb^ imasmiṃ uttarapakaraṇe ^b^usmāyutto^eb^ kammajatejodhātuyā samannāgato jīvamāno bhikkhu ^b^niccaṃ^eb^ nirantaraṃ ^b^satto^eb^ abhirato ^b^niccaṃ yogaṃ^eb^ satatābhiyogaṃ kātuṃ ^b^yutto^eb^ anurūpoti yojanā.</p>
						<p>^b^Bhikkhunivibhaṅgo niṭṭhito^eb^ti etthāpi uppatti vuttanayeneva veditabbā.</p>
						<p>Iti uttare līnatthapakāsaniyā</p>
						<p>Bhikkhunivibhaṅgavaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Catuvipattikathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>273. Idāni ubhayasādhāraṇaṃ katvā vipattivārādīnaṃ visiṭṭhavārānaṃ saṅgahaṃ kātumāha ^b^‘‘kati āpattiyo’’^eb^tiādi.</p>
						<p>274. Bhikkhunī sace chādeti, cutā hoti. Sace vematikā chādeti, thullaccayaṃ siyāti yojanā.</p>
						<p>275.^b^Saṅghādisesa^eb^nti parassa saṅghādisesaṃ.</p>
						<p>276. ‘‘Kati ācāravipattipaccayā’’ti padacchedo.</p>
						<p>277.^b^Ācāravipatti^eb^nti ^a^V2.0346^ea^ attano vā parassa vā ācāravipattiṃ.</p>
						<p>279.^b^Pāpikaṃ diṭṭhi^eb^nti ahetukaakiriyanatthikadiṭṭhiādiṃ lāmikaṃ diṭṭhiṃ.</p>
						<p>281.^b^Manussuttaridhamma^eb^nti uttarimanussadhammaṃ.</p>
						<p>282. Ājīvahetu ^a^M2.0439^ea^ sañcarittaṃ samāpannoti yojanā. ^b^Pariyāyavacane^eb^ti ‘‘yo te vihāre vasati, so bhikkhu arahā’’tiādike lesavacane. Ñāteti yaṃ uddissa vadati, tasmiṃ manussajātike vacanasamanantarameva ñāte.</p>
						<p>283.^b^Vatvā^eb^ti agilāno attano atthāya viññāpetvā. Bhikkhunī pana sace evaṃ hoti, bhikkhunī agilānā attano atthāya paṇītabhojanaṃ viññāpetvā bhuttāvinī sace hotīti adhippāyo. Tassā pāṭidesanīyaṃ siyāti yojanā.</p>
						<p>284.^b^‘‘Attano atthāya viññāpetvānā’’^eb^ti iminā parassa ñātakapavārite tassevatthāya viññāpetvā tena dinnaṃ vā tassa vissāsena vā paribhuñjantassa tesaṃ attano aññātakaappavārite suddhacittatāya anāpattīti dīpeti.</p>
						<p>Iti uttare līnatthapakāsaniyā</p>
						<p>Catuvipattikathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Adhikaraṇapaccayakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>285.^b^Vivādādhikaraṇamhā^eb^ti ‘‘adhammaṃ ‘dhammo’ti dīpetī’’tiādinayappavattā aṭṭhārasabhedakaravatthunissitā vivādādhikaraṇamhā.</p>
						<p>286. Upasampannaṃ omasato bhikkhussa pācitti hotīti yojanā.</p>
						<p>287.^b^Anuvādādhikaraṇapaccayā^eb^ti ^a^M2.0440^ea^^a^V2.0347^ea^ codanāparanāmadheyyaṃ anuvādādhikaraṇameva paccayo, tasmā, anuvādanādhikaraṇahetūti attho.</p>
						<p>289.^b^‘‘Tathā’’^eb^ti iminā amūlakattaṃ atidisati.</p>
						<p>290.^b^Āpattipaccayā^eb^ti āpattādhikaraṇapaccayā.</p>
						<p>293.^b^Kiccādhikaraṇapaccayā^eb^ti apalokanādicatubbidhakammasaṅkhātakiccādhikaraṇahetu.</p>
						<p>294.^b^Accajantīvā^eb^ti attano laddhiṃ apariccajantī eva.</p>
						<p>297.^b^Pāpikāya diṭṭhiyā^eb^ pariccajanatthāya katāya ^b^yāvatatiyakaṃ samanubhāsanāya^eb^ taṃ diṭṭhiṃ accajantiyā ^b^tassā^eb^ bhikkhuniyā, tassa bhikkhussa ca ^b^accajato^eb^ pācitti hotīti yojanā.</p>
						<p>Iti uttare līnatthapakāsaniyā</p>
						<p>Adhikaraṇapaccayakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Khandhakapucchākathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>300.^b^Sesesū^eb^ti abhabbapuggalaparidīpakesu sabbapadesu.</p>
						<p>302. ‘‘Nassantu ete’’ti padacchedo. ^b^Purakkhakā^eb^ti ettha sāmiatthe paccattavacanaṃ, bhedapurekkhakassa, bhedapurekkhakāyāti attho.</p>
						<p>303.^b^Sesesū^eb^ti avasesesu asaṃvāsakādidīpakesu paṭikkhepapadesu.</p>
						<p>304.^b^Ekāva^eb^^a^M2.0441^ea^^b^dukkaṭāpatti vuttā^eb^ti vassaṃ anupagamanādipaccayā jātito ekāva dukkaṭāpatti vuttā.</p>
						<p>305.^b^Uposathasamā^eb^^a^V2.0348^ea^^b^matā^eb^ti uposathakkhandhake vuttasadisā jātā āpattiyo matā adhippetā.</p>
						<p>306.^b^Camme^eb^ti cammakkhandhake. Vacchatariṃ gahetvā ^b^mārentānaṃ^eb^ chabbaggiyānaṃ pācitti vuttāti sambandho. ^b^Vacchatari^eb^nti balasampannaṃ taruṇagāviṃ. Sā hi vacchakabhāvaṃ taritvā atikkamitvā ṭhitattā ^b^‘‘vacchatarī’’^eb^ti vuccati.</p>
						<p>307.^b^Aṅgajātaṃ chupantassā^eb^ti gāvīnaṃ aṅgajātaṃ attano aṅgajātena bahi chupantassa. ^b^Sesesū^eb^ti gāvīnaṃ visāṇādīsu gahaṇe, piṭṭhiabhiruhaṇe ca. Yathāha ‘‘chabbaggiyā bhikkhū aciravatiyā nadiyā gāvīnaṃ tarantīnaṃ visāṇesupi gaṇhantī’’tiādi (mahāva. 252).</p>
						<p>309.^b^Tattha^eb^ bhesajjakkhandhake. ^b^Sāmantā dvaṅgule^eb^ti vaccamaggapassāvamaggānaṃ sāmantā dvaṅgulamatte padese. Satthakammaṃ karontassa thullaccayamudīritanti yojanā. Yathāha – ‘‘na, bhikkhave, sambādhassa sāmantā dvaṅgule satthakammaṃ vā vatthikammaṃ vā kāretabbaṃ, yo kāreyya, āpatti thullaccayassā’’ti (mahāva. 279). Ettha ca ^b^‘‘sāmantā dvaṅgule’’^eb^ti idaṃ satthakammaṃyeva sandhāya vuttaṃ. Vatthikammaṃ pana sambādheyeva paṭikkhittaṃ.</p>
						<p>‘‘Na, bhikkhave, aññatra nimantitena aññassa bhojjayāgu paribhuñjitabbā, yo paribhuñjeyya, yathādhammo kāretabbo’’ti (mahāva. 283) vuttattā āha ^b^‘‘bhojjayāgūsu pācittī’’^eb^ti. Ettha ^a^M2.0442^ea^ ca ^b^bhojjayāgu^eb^ nāma bahalayāgu. ‘‘Piṇḍaṃ vaṭṭetvā pātabbayāgū’’ti ^b^gaṇṭhipade^eb^ vuttaṃ. ^b^Pācittī^eb^ti paramparabhojanapavāraṇasikkhāpadehi pācitti. ^b^Sesesū^eb^ti antovutthaantopakkasayaṃpakkaparibhogādīsu. Yathāha ‘‘na, bhikkhave, antovutthaṃ antopakkaṃ sāmaṃpakkaṃ paribhuñjitabbaṃ, yo paribhuñjeyya, āpatti dukkaṭassā’’tiādi (mahāva. 274).</p>
						<p>310.^b^Cīvarasaṃyutte^eb^ti cīvarakkhandhake.</p>
						<p>313.^b^Campeyyake^eb^^a^V2.0349^ea^^b^ca kosambe^eb^ti campeyyakkhandhake ceva kosambakakkhandhake ca. ^b^‘‘Kammasmi’’^eb^ntiādīsupi eseva nayo.</p>
						<p>317.^b^Romanthe^eb^ti bhuttassa lahuṃ pākattāya kucchigataṃ mukhaṃ āropetvā saṇhakaraṇavasena anucālane.</p>
						<p>318.^b^Senāsanasmi^eb^nti senāsanakkhandhake. ^b^Garuno^eb^ti garubhaṇḍassa.</p>
						<p>320.^b^Saṅghabhede^eb^ti saṅghabhedakakkhandhake.</p>
						<p>321.^b^Bhedānuvattakāna^eb^nti saṅghabhedānuvattakānaṃ. ^b^Gaṇabhoge^eb^ti gaṇabhojane.</p>
						<p>322.^b^Sā^eb^ti ettha sabbavattesu anādariyena hotīti seso. Sesaṃ uttānatthameva.</p>
						<p>Iti uttare līnatthapakāsaniyā</p>
						<p>Khandhakapucchākathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Samuṭṭhānasīsakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>325-6. Mahesinā ^a^M2.0443^ea^ dvīsu vibhaṅgesu paññattāni ^b^yāni pārājikādīni^eb^ sikkhāpadāni uposathe uddisanti, ^b^tesaṃ^eb^ sikkhāpadānaṃ samuṭṭhānaṃ bhikkhūnaṃ pāṭavatthāya ito paraṃ pavakkhāmi, taṃ samāhitā suṇāthāti yojanā.</p>
						<p>327. Kāyo ca vācā ca kāyavācā cāti acittakāni yāni tīṇi samuṭṭhānāni, tāneva cittena paccekaṃ yojitāni sacittakāni ^b^tīṇi^eb^ samuṭṭhānāni hontīti evameva samuṭṭhānaṃ purimānaṃ dvinnaṃ vasena ^b^ekaṅgikaṃ,^eb^ tatiyacatutthapañcamānaṃ vasena ^b^dvaṅgikaṃ,^eb^ chaṭṭhassa vasena ^b^tivaṅgikañcā^eb^ti evaṃ chadhā samuṭṭhānavidhiṃ vadantīti yojanā. Kāyo, vācāti ekaṅgikaṃ dvayaṃ, kāyavācā ^a^V2.0350^ea^, kāyacittaṃ, vācācittanti duvaṅgikattayaṃ, kāyavācācittanti aṅgabhedena tividhampi avayavabhedena samuṭṭhānabhedavidhiṃ chappakāraṃ vadantīti adhippāyo.</p>
						<p>328.^b^Tesu^eb^ chasu samuṭṭhānesu ekena vā samuṭṭhānena dvīhi vā tīhi vā catūhi vā chahi vā samuṭṭhānehi ^b^nānā^eb^ āpattiyo jāyareti sambandho.</p>
						<p>329.^b^Tattha^eb^ tāsu nānāpattīsu. Pañca samuṭṭhānāni etissāti ^b^pañcasamuṭṭhānā,^eb^ evarūpā kāci āpatti na vijjati. Ekamekaṃ samuṭṭhānaṃ yāsanti viggaho. ^b^Pacchimeheva tīhipī^eb^ti sacittakeheva tīhi samuṭṭhānehi, yā āpatti ekasamuṭṭhānā hoti, sā sacittakānaṃ tiṇṇamaññatarena hotīti adhippāyo.</p>
						<p>330-1.^b^Tatiyacchaṭṭhatopi cā^eb^ti kāyavācato, kāyavācācittato ca. ^b^Catutthacchaṭṭhato cevā^eb^ti kāyacittato ^a^M2.0444^ea^ kāyavācācittato ca. ^b^Pañcamacchaṭṭhatopi cā^eb^ti vācācittato kāyavācācittato ca. ‘‘Kāyato kāyacittato’’ti paṭhamaṃ dvisamuṭṭhānaṃ, ‘‘vācato vācācittato’’ti dutiyaṃ, ‘‘kāyavācato kāyavācācittato’’ti tatiyaṃ, ‘‘kāyacittato kāyavācācittato’’ti catutthaṃ, ‘‘vācācittato kāyavācācittato’’ti pañcamaṃ dvisamuṭṭhānanti evaṃ pañcadhā eva ṭhitehi dvīhi samuṭṭhānehi ^b^esā^eb^ dvisamuṭṭhānāpatti ^b^jāyate^eb^ samuṭṭhāti. ^b^Na aññato^eb^ti kāyato vācatoti ekaṃ, vācato kāyavācatoti ekanti evaṃ yathāvuttakkamavipariyāyena yojitehi aññehi samuṭṭhānehi na samuṭṭhāti.</p>
						<p>332.^b^Paṭhamehi ca tīhī^eb^ti ‘‘kāyato, vācato, kāyavācato’’ti paṭhamaṃ niddiṭṭhehi tīhi acittakasamuṭṭhānehi. ^b^Pacchimehi cā^eb^ti ‘‘kāyacittato, vācācittato, kāyavācācittato’’ti evaṃ pacchā vuttehi sacittakehi tīhi samuṭṭhānehi. ^b^Na aññato^eb^ti ‘‘kāyato, vācato, kāyacittato, vācato, kāyavācato, kāyacittato’’ti evaṃ vuttavipallāsato aññehi tīhi samuṭṭhānehi na samuṭṭhāti.</p>
						<p>333-4.^b^Paṭhamā tatiyā ceva, catutthacchaṭṭhatopi cā^eb^ti kāyato, kāyavācato, kāyacittato, kāyavācācittatoti etehi catūhi samuṭṭhānehi ceva. ^b^Dutiyā…pe… cchaṭṭhatopi cā^eb^ti ^a^V2.0351^ea^ vācato, kāyavācato, vācācittato, kāyavācācittatoti imehi catūhi cāti catusamuṭṭhānenāpatti.</p>
						<p>Sā evaṃ dvidhā ṭhitehi catūhi samuṭṭhānehi jāyate. ^b^Na panaññato^eb^ti ‘‘kāyato, vācato, kāyavācato, kāyacittato’’ti evamādinā vipallāsanayena yojitehi ^a^M2.0445^ea^ catūhi samuṭṭhānehi na samuṭṭhāti. Cha samuṭṭhānāni yassā sā ^b^chasamuṭṭhānā^eb^. Sacittakehi tīhi, acittakehi tīhīti chahi eva samuṭṭhānehi samuṭṭhātīti. Pakārantarābhāvā idha ‘‘na aññato’’ti na vuttaṃ.</p>
						<p>^b^Āha ca^eb^ aṭṭhakathācariyo mātikaṭṭhakathāyaṃ.</p>
						<p>335. Samuṭṭhāti etasmāti ^b^samuṭṭhānaṃ,^eb^ kāyādi chabbidhaṃ, ekaṃ samuṭṭhānaṃ kāraṇaṃ yassā sā ^b^ekasamuṭṭhānā^eb^. Pakārantarābhāvā ^b^tidhā^eb^. Kathaṃ? Sacittakānaṃ tiṇṇaṃ samuṭṭhānānaṃ vasena tividhā. Dvīhi samuṭṭhānehi samuṭṭhitā ^b^dvisamuṭṭhitā,^eb^ dvisamuṭṭhānāpattīti attho. ^b^Pañcadhā^eb^ti vuttanayena pañcappakārā. Tīṇi samuṭṭhānāni yassā sā ^b^tisamuṭṭhānā,^eb^ cattāri samuṭṭhānāni yassā sā ^b^caturuṭṭhānā,^eb^ tisamuṭṭhānā ca caturuṭṭhānā ca ^b^ticaturuṭṭhānā^eb^ti ekadesasarūpekaseso, tisamuṭṭhānā dvidhā vibhattā, catusamuṭṭhānā ca dvidhā eva vibhattāti attho. Chahi samuṭṭhānehi samuṭṭhitā ^b^chasamuṭṭhitā,^eb^ chasamuṭṭhānāti attho. ^b^Ekadhā^eb^ti pakārantarābhāvā ekadhāva ṭhitāti adhippāyo.</p>
						<p>336.^b^Sabbā āpattiyo samuṭṭhānavisesato^eb^ evaṃ terasadhā ṭhitānaṃ samuṭṭhānabhedānaṃ nānattato tehi samuṭṭhitānaṃ paṭhamaṃ paññattattā sīsabhūtānaṃ sikkhāpadānaṃ vasena ^b^teraseva nāmāni labhanti,^eb^ tāni ito paraṃ vakkhāmīti yojanā.</p>
						<p>337.^b^Paṭhamantimavatthuñcā^eb^ti paṭhamapārājikasamuṭṭhānaṃ. ^b^Dutiya^eb^nti adinnādānasamuṭṭhānaṃ. ^b^Sañcarittaka^eb^nti sañcarittasamuṭṭhānaṃ. ^b^Samanubhāsana^eb^nti samanubhāsanasamuṭṭhānaṃ. ‘‘Kathinaṃ eḷakalomaka’’nti padacchedo, kathinasamuṭṭhānaṃ eḷakalomasamuṭṭhānañca.</p>
						<p>338.^b^Padasodhamma^eb^nti ^a^M2.0446^ea^^a^V2.0352^ea^ padasodhammasamuṭṭhānaṃ. ^b^Addhānaṃ theyyasattha^eb^nti addhānasamuṭṭhānaṃ theyyasatthasamuṭṭhānaṃ. ^b^Desanā^eb^ti dhammadesanāsamuṭṭhānaṃ. ^b^Bhūtārocanaka^eb^nti bhūtārocanasamuṭṭhānaṃ. ^b^Corivuṭṭhāpana^eb^nti corivuṭṭhāpanasamuṭṭhānaṃ.</p>
						<p>339.^b^Ananuññātakañcā^eb^ti ananuññātakasamuṭṭhānañcāti etāni terasa tehi samuṭṭhānehi samuṭṭhitānaṃ tesaṃ sikkhāpadānaṃ paṭhamaṃ paṭhamaṃ niddiṭṭhānaṃ paṭhamapārājikādisikkhāpadasamuṭṭhānānaṃ itaresaṃ pubbaṅgamabhāvato ^b^‘‘sīsānī’’^eb^ti vuttāni. Yathāha ^b^parivāraṭṭhakathāyaṃ^eb^ ‘‘paṭhamapārājikaṃ nāma ekaṃ samuṭṭhānasīsaṃ, sesāni tena sadisānī’’tiādi (pari. aṭṭha. 258). ^b^Terasete samuṭṭhānanayā^eb^ti ete sīsavasena dassitā terasa samuṭṭhānanayā. ^b^Viññūhi^eb^ upālittherādīhi.</p>
						<p>340.^b^Tattha^eb^ terasasu samuṭṭhānasīsesu. ^b^Yā^eb^ti yā pana āpatti. ^b^Ādipārājikuṭṭhānā^eb^ti paṭhamapārājikasamuṭṭhānā.</p>
						<p>341. Adinnādāna-saddo pubbako paṭhamo etissā taṃsamuṭṭhānāpattiyāti ^b^adinnādānapubbakā,^eb^ adinnādānasamuṭṭhānāti uddiṭṭhāti yojanā.</p>
						<p>342.^b^Jātū^eb^ti ekaṃsena.</p>
						<p>343. Ayaṃ samuṭṭhānavasena ‘‘samanubhāsanāsamuṭṭhānā’’ti vuttāti yojanā.</p>
						<p>344. Kathina-saddo upapado yassā taṃsamuṭṭhānāya āpattiyā sā ^b^kathinupapadā,^eb^ kathinasamuṭṭhānāti ^b^matā^eb^ ñātā, ayaṃ samuṭṭhānavasena ‘‘kathinasamuṭṭhānā’’ti ñātāti attho.</p>
						<p>345. Eḷakaloma-saddo ^a^M2.0447^ea^ ādi yassā taṃsamuṭṭhānāpattiyā sā ^b^eḷakalomādisamuṭṭhānā^eb^ti attho.</p>
						<p>349.^b^Ettha^eb^ samuṭṭhānesu.</p>
						<p>350. Bhūtārocana-saddo ^a^V2.0353^ea^ pubbabhāgo etissā taṃsamuṭṭhānāya āpattiyāti ^b^bhūtārocanapubbakā,^eb^ bhūtārocanasamuṭṭhānāti attho.</p>
						<p>351. Samuṭṭhānaṃ ^b^samuṭṭhitaṃ,^eb^ corivuṭṭhāpanaṃ samuṭṭhitaṃ yassā sā ^b^corivuṭṭhāpanasamuṭṭhitā,^eb^ corivuṭṭhāpanasamuṭṭhānāti attho.</p>
						<p>353.^b^Tatthā^eb^ti terasasamuṭṭhānasīsesu, ^b^‘‘samuṭṭhānaṃ sacittaka’’^eb^nti idaṃ ‘‘paṭhama’’ntiādīhi paccekaṃ yojetabbaṃ. ^b^Paṭhamaṃ samuṭṭhāna^eb^nti paṭhamapārājikasamuṭṭhānaṃ. ^b^Dutiyaṃ samuṭṭhāna^eb^nti adinnādānasamuṭṭhānaṃ. ^b^Catutthaṃ samuṭṭhāna^eb^nti samanubhāsanasamuṭṭhānaṃ. ^b^Navamaṃ samuṭṭhāna^eb^nti theyyasatthasamuṭṭhānaṃ. ^b^Dasamaṃ samuṭṭhāna^eb^nti dhammadesanāsamuṭṭhānaṃ. ^b^Dvādasamaṃ samuṭṭhāna^eb^nti corivuṭṭhāpanasamuṭṭhānaṃ.</p>
						<p>354.^b^Samuṭṭhāne^eb^ti samuṭṭhānasīse. ^b^Sadisā^eb^ti tena tena samuṭṭhānasīsena samuṭṭhānā āpattiyo. ^b^Idhā^eb^ti imasmiṃ samuṭṭhānavinicchaye. ^b^Dissare^eb^ti dissante, dissantīti attho. Atha vā ^b^idha dissare^eb^ti idha ubhatovibhaṅge etesu terasasamuṭṭhānesu ekekasmiṃ aññānipi sadisāni samuṭṭhānāni dissantīti attho. Idāni tāni sarūpato nidassetumāha ^b^‘‘sukkañcā’’^eb^tiādi. Tattha ^b^sukka^eb^nti sukkavissaṭṭhisikkhāpadaṃ. Esa nayo ^b^‘‘kāyasaṃsaggo’’^eb^tiādīsupi. Yadettha duviññeyyaṃ, taṃ vakkhāma.</p>
						<p>355.^b^Pubbupaparipāko cā^eb^ti ^a^M2.0448^ea^ ‘‘jānaṃ pubbupagataṃ bhikkhu’’nti (pāci. 120) sikkhāpadañca ‘‘bhikkhuniparipācita’’nti (pāci. 192, 194) piṇḍapātasikkhāpadañca. ^b^Raho bhikkhuniyāsahā^eb^ti bhikkhuniyā saddhiṃ raho nisajjasikkhāpadañca. ^b^Sabhojane, raho dve cā^eb^ti sabhojane kule anupakhajjasikkhāpadañca dve rahonisajjasikkhāpadāni ca. ^b^Aṅgulī udake hasa^eb^nti aṅgulipatodañca udakahasadhammasikkhāpadañca.</p>
						<p>356.^b^Pahāre uggire cevā^eb^ti pahāradānasikkhāpadañca talasattiuggiraṇasikkhāpadañca. ^b^Tepaññāsā ca sekhiyā^eb^ti pañcasattatisekhiyāsu vakkhamānāni ujjagghikādīni samanubhāsanasamuṭṭhānāni dasa, chattapāṇiādīni dhammadesanāsamuṭṭhānāni ekādasa, theyyasatthasamuṭṭhānaṃ ^a^V2.0354^ea^, sūpodanaviññattisikkhāpadañcāti bāvīsati sikkhāpadāni ṭhapetvā parimaṇḍalanivāsanādīni itarāni tepaññāsa sekhiyasikkhāpadāni ca. ^b^Adhakkhakubbhajāṇuñcā^eb^ti bhikkhunīnaṃ adhakkhakaubbhajāṇusikkhāpadañca. ^b^Gāmantaramavassutā^eb^ti gāmantaragamanaṃ, avassutassa hatthato khādanīyaggahaṇasikkhāpadañca.</p>
						<p>357-8.^b^Talamaṭṭhudasuddhi cā^eb^ti talaghātaṃ, jatumaṭṭhaṃ, udakasuddhikādiyanañca. ^b^Vassaṃvutthā^eb^ti ‘‘vassaṃvutthā…pe… chappañcayojanānī’’ti (pāci. 974) sikkhāpadañca. ^b^Ovādāya na gacchantī^eb^ti ovādāya agamanasikkhāpadañca. ^b^Nānubandhe pavattini^eb^nti ‘‘vuṭṭhāpitaṃ pavattiniṃ dve vassāni nānubandheyyā’’ti (pāci. 1112) sikkhāpadañcāti ubhatovibhaṅge niddiṭṭhā ime ^b^pañcasattati^eb^ dhammā kāyacittasamuṭṭhitā methunena samā ekasamuṭṭhānā matāti yojanā.</p>
						<p>Ettha ca ^b^pāḷiyaṃ^eb^ ‘‘chasattatī’’ti gaṇanaparicchedo samuṭṭhānasikkhāpadena saha dassito. Idha pana taṃ vinā taṃsadisānameva ^a^M2.0449^ea^ gaṇanā dassitā. Teneva paṭhamaṃ samuṭṭhānasīsaṃ pāḷiyaṃ gaṇanāyapi dassitaṃ, idheva na dassitaṃ. Upari katthaci samuṭṭhānasīsassa dassanaṃ panettha vakkhamānānaṃ taṃsadisabhāvadassanatthaṃ, gaṇanāya vakkhamānāya antogadhabhāvadassanatthaṃ. Teneva tatthapi taṃ vinā gaṇanaṃ vakkhati.</p>
						<p>Paṭhamapārājikasamuṭṭhānavaṇṇanā.</p>
						<p>359.^b^Viggaha^eb^nti manussaviggahasikkhāpadaṃ. ^b^Uttari cevā^eb^ti uttarimanussadhammasikkhāpadañca. ^b^Duṭṭhulla^eb^nti duṭṭhullavācāsikkhāpadaṃ. ^b^Attakāmatā^eb^ti attakāmapāricariyasikkhāpadañca. ^b^Duṭṭhadosā duve cevā^eb^ti dve duṭṭhadosasikkhāpadāni ca. ^b^Dutiyāniyatopi cā^eb^ti dutiyaaniyatasikkhāpadañca.</p>
						<p>360.^b^Acchindanañcā^eb^ti sāmaṃ cīvaraṃ datvā acchindanañca. ^b^Pariṇāmo^eb^ti saṅghikalābhassa attano pariṇāmanañca. ^b^Musāomasapesuṇā^eb^ti musāvādo ca omasavādo ca bhikkhupesuññañca. ^b^Duṭṭhullārocanañcevā^eb^ti duṭṭhullāpattiārocanasikkhāpadañca. ^b^Pathavīkhaṇanampi cā^eb^ti pathavīkhaṇanasikkhāpadañca.</p>
						<p>361.^b^Bhūtagāmañca^eb^^a^V2.0355^ea^^b^vādo cā^eb^ti bhūtagāmasikkhāpadaṃ, aññavādakasikkhāpadañca. ^b^Ujjhāpanakameva cā^eb^ti ujjhāpanakasikkhāpadañca. ^b^Nikkaḍḍho siñcanañcevā^eb^ti vihārato nikkaḍḍhanañca udake tiṇādisiñcanañca. ^b^Āmisahetu cā^eb^ti āmisahetu bhikkhuniyo ovādasikkhāpadañca.</p>
						<p>362.^b^Bhuttāvi^eb^nti bhuttāviṃ anatirittena khādanīyādinā pavāraṇasikkhāpadañca. ^b^Ehanādari^eb^nti ‘‘ehāvuso, gāmaṃ vā’’ti (pāci. 275) vuttasikkhāpadañca anādariyasikkhāpadañca. ^b^Bhiṃsāpanameva cā^eb^ti ^a^M2.0450^ea^ bhikkhubhiṃsanakañca. ^b^Apanidheyyā^eb^ti pattādiapanidhānasikkhāpadañca. ^b^Sañcicca pāṇa^eb^nti sañcicca pāṇaṃ jīvitāvoropanañca. ^b^Sappāṇakampi cā^eb^ti jānaṃ sappāṇakaudakasikkhāpadañca.</p>
						<p>363.^b^Ukkoṭanañcā^eb^ti punakammāya ukkoṭanañca. ^b^Ūno^eb^ti ūnavīsativassasikkhāpadañca. ^b^Saṃvāso^eb^ti ukkhittakena saddhiṃ saṃvāsasikkhāpadañca. ^b^Nāsane cā^eb^ti nāsitakasāmaṇerasambhogasikkhāpadañca. ^b^Sahadhammika^eb^nti sahadhammikaṃ vuccamānasikkhāpadañca. ^b^Vilekhā cā^eb^ti ‘‘vilekhāya saṃvattantī’’ti (pāci. 439) āgatasikkhāpadañca. ^b^Mohanā^eb^ti mohanasikkhāpadañca. ^b^Amūlakena cā^eb^ti amūlakena saṅghādisesena anuddhaṃsanasikkhāpadañca.</p>
						<p>364.^b^Kukkuccaṃ khīyanaṃ datvā^eb^ti kukkuccauppādanañca dhammikānaṃ kammānaṃ chandaṃ datvā khīyanañca cīvaraṃ datvā khīyanañca. ^b^Pariṇāmeyya puggale^eb^ti saṅghikaṃ lābhaṃ puggalassa pariṇāmanasikkhāpadañca. ^b^Kiṃ te, akālaṃ, acchinde^eb^ti ‘‘kiṃ te, ayye, eso purisapuggalo karissatī’’ti (pāci. 705) āgatasikkhāpadañca akālacīvaraṃ ‘‘kālacīvara’’nti adhiṭṭhahitvā bhājanasikkhāpadañca bhikkhuniyā saddhiṃ cīvaraṃ parivattetvā acchindanasikkhāpadañca. ^b^Duggahanirayena cā^eb^ti duggahitena dupadhāritena paraṃ ujjhāpanasikkhāpadañca nirayena vā brahmacariyena vā abhisapanasikkhāpadañca.</p>
						<p>365.^b^Gaṇassa cā^eb^ti ‘‘gaṇassa cīvaralābhaṃ antarāyaṃ kareyyā’’ti (pāci. 908) vuttasikkhāpadañca. ^b^Vibhaṅgañcā^eb^ti ‘‘dhammikaṃ cīvaravibhaṅgaṃ paṭibāheyyā’’ti (pāci. 912) vuttasikkhāpadañca. ^b^Dubbalāsā tatheva cā^eb^ti ‘‘dubbalacīvarapaccāsāya cīvarakālasamayaṃ atikkāmeyyā’’ti ^a^V2.0356^ea^ (pāci. 921) vuttasikkhāpadañca. ^b^Dhammikaṃ kathinuddhāra^eb^nti ‘‘dhammikaṃ ^a^M2.0451^ea^ kathinuddhāraṃ paṭibāheyyā’’ti (pāci. 928) vuttasikkhāpadañca. ^b^Sañciccāphāsumeva cā^eb^ti ‘‘bhikkhuniyā sañcicca aphāsuṃ kareyyā’’ti (pāci. 942) vuttasikkhāpadañca.</p>
						<p>366.^b^Sayaṃ upassayaṃ datvā^eb^ti ‘‘bhikkhuniyā upassayaṃ datvā kupitā anattamanā nikkaḍḍheyyā’’ti (pāci. 951) vuttasikkhāpadañca. ^b^Akkoseyya cā^eb^ti ‘‘bhikkhuṃ akkoseyya vā paribhāseyya vā’’ti (pāci. 1029) vuttasikkhāpadañca. ^b^Caṇḍikā^eb^ti ‘‘caṇḍīkatā gaṇaṃ paribhāseyyā’’ti (pāci. 1034) vuttasikkhāpadañca. ^b^Kulamaccharinī assā^eb^ti ‘‘kulamaccharinī assā’’ti (pāci. 1043) vuttasikkhāpadañca. ^b^Gabbhiniṃ vuṭṭhāpeyya cā^eb^ti ‘‘gabbhiniṃ vuṭṭhāpeyyā’’ti (pāci. 1068) vuttasikkhāpadañca.</p>
						<p>367.^b^Pāyanti^eb^nti ‘‘pāyantiṃ vuṭṭhāpeyyā’’ti (pāci. 1073) vuttasikkhāpadañca. ^b^Dve ca vassānī^eb^ti ‘‘dve vassāni chasu dhammesu asikkhitasikkhaṃ sikkhamānaṃ vuṭṭhāpeyyā’’ti (pāci. 1080) vuttasikkhāpadañca. ^b^Saṅghenāsammata^eb^nti ‘‘sikkhitasikkhaṃ sikkhamānaṃ saṅghena asammataṃ vuṭṭhāpeyyā’’ti (pāci. 1086) vuttasikkhāpadañca. ^b^Tisso gihigatā vuttā^eb^ti ‘‘ūnadvādasavassaṃ gihigataṃ (pāci. 1091), paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ (pāci. 1097), dvevassāni sikkhitasikkhaṃ saṅghena asammata’’nti (pāci. 1103) vuttasikkhāpadāni ca. ^b^Tissoyeva kumārikā^eb^ti ‘‘ūnavīsativassaṃ kumāribhūta’’ntiādinā (pāci. 1120) nayena vuttā tisso ca.</p>
						<p>368.^b^Ūnadvādasavassā dve^eb^ti ‘‘ūnadvādasavassā vuṭṭhāpeyya (pāci. 1137), paripuṇṇadvādasavassā saṅghena asammatā vuṭṭhāpeyyā’’ti (pāci. 1142) vuttāni dve sikkhāpadāni ca. ^b^Alaṃ tāva te^eb^ti ‘‘alaṃ ^a^M2.0452^ea^ tāva te, ayye, vuṭṭhāpitenā’’ti (pāci. 1147) vuttasikkhāpadañca. ^b^Sokāvassā^eb^ti ‘‘caṇḍiṃ sokāvāsaṃ sikkhamānaṃ vuṭṭhāpeyyā’’ti (pāci. 1159) vuttasikkhāpadañca. ^b^Pārivāsikacchandadānato^eb^ti ‘‘pārivāsikachandadānena sikkhamānaṃ vuṭṭhāpeyyā’’ti (pāci. 1167) vuttasikkhāpadañca.</p>
						<p>369.^b^Anuvassaṃ duve cā^eb^ti ‘‘anuvassaṃ vuṭṭhāpeyya (pāci. 1171), ekaṃ vassaṃ dve vuṭṭhāpeyyā’’ti ^a^V2.0357^ea^ (pāci. 1175) vuttasikkhāpadāni cāti ^b^ekūnasattati^eb^ sikkhāpadāni. ^b^Adinnādānatulyattā^eb^ti adinnādānena samānasamuṭṭhānattā. ^b^Tisamuṭṭhānikā katā^eb^ti sacittakehi tīhi samuṭṭhānehi samuṭṭhahantīti vuttā.</p>
						<p>Dutiyapārājikasamuṭṭhānavaṇṇanā.</p>
						<p>370.^b^Sañcarikuṭimahallaka^eb^nti sañcarittaṃ, saññācikāya kuṭikaraṇaṃ, mahallakavihārakaraṇañca. ^b^Dhovāpanañca paṭiggaho^eb^ti aññātikāya bhikkhuniyā purāṇacīvaradhovāpanañca cīvarapaṭiggahaṇañca. ^b^Cīvarassa ca viññatti^eb^nti aññātakaṃ gahapatiṃ vā gahapatāniṃ vā cīvaraviññāpanasikkhāpadañca. ^b^Gahaṇañca taduttari^eb^nti taduttarisādiyanasikkhāpadañca.</p>
						<p>371.^b^Upakkhaṭadvayañcevā^eb^ti ‘‘cīvaracetāpannaṃ upakkhaṭaṃ hotī’’ti (pārā. 528) āgatasikkhāpadadvayañca. ^b^Tathā dūtena cīvara^eb^nti dūtenacīvaracetāpannapahitasikkhāpadañca. ^b^Kosiya^eb^nti kosiyamissakasikkhāpadañca. ^b^Suddhakāḷāna^eb^nti ‘‘suddhakāḷakāna’’ntiādisikkhāpadañca (pārā. 548). ^b^Dve bhāgādānameva cā^eb^ti ‘‘dve bhāgā ādātabbā’’ti (pārā. 553) vuttasikkhāpadañca.</p>
						<p>372.^b^Chabbassānī^eb^ti ^a^M2.0453^ea^ chabbassāni dhāraṇasikkhāpadañca. ^b^Purāṇassā^eb^ti ‘‘purāṇasanthatassā’’ti (pārā. 567) vuttasikkhāpadañca. ^b^Lomadhovāpanampi cā^eb^ti eḷakalomadhovāpanasikkhāpadañca. ^b^Rūpiyassa paṭiggāho^eb^ti rūpiyapaṭiggahaṇasikkhāpadañca. ^b^Ubho nānappakārakā^eb^ti rūpiyasaṃvohārakayavikkayasikkhāpadāni ca.</p>
						<p>373.^b^Ūnabandhanapatto cā^eb^ti ūnapañcabandhanapattasikkhāpadañca. ^b^Vassasāṭikasuttaka^eb^nti vassikasāṭikasikkhāpadañca suttaṃ viññāpetvā cīvarakārāpanasikkhāpadañca. ^b^Vikappāpajjana^eb^nti tantavāye upasaṅkamitvā cīvare vikappāpajjanañca. ^b^Yāva dvāradānañca sibbana^eb^nti ‘‘yāva dvārakosā aggaḷaṭṭhapanāyā’’ti (pāci. 135) vuttasikkhāpadañca ‘‘aññātikāya bhikkhuniyā cīvaraṃ dadeyya (pāci. 171), cīvaraṃ sibbeyyā’’ti (pāci. 176) vuttasikkhāpadadvayañca.</p>
						<p>374.^b^Pūvehī^eb^ti ^a^V2.0358^ea^ pūvehi vā manthehi vā abhihaṭṭhuṃ pavāraṇasikkhāpadañca. ^b^Paccayo^eb^ti catumāsapaccayapavāraṇasikkhāpadañca. ^b^Jotī^eb^ti jotiyā samādahanasikkhāpadañca. ^b^Ratana^eb^nti ratanasikkhāpadañca. ^b^Sūci…pe… sugatassa cā^eb^ti sūcigharasikkhāpadādīni satta sikkhāpadāni ca.</p>
						<p>375.^b^Aññaviññattisikkhā cā^eb^ti ‘‘aññaṃ viññāpeyyā’’ti (pāci. 749) vuttasikkhāpadañca. ^b^Aññaṃ cetāpanampi cā^eb^ti ‘‘aññaṃ cetāpetvā aññaṃ cetāpeyyā’’ti (pāci. 749) vuttasikkhāpadañca. ^b^Saṅghikena duve vuttā^eb^ti ‘‘saṅghikena aññaṃ cetāpeyya (pāci. 759), saṅghikena saññācikena aññaṃ cetāpeyyā’’ti (pāci. 764) vuttāni dve sikkhāpadāni ca. ^b^Dve mahājanikenā^eb^ti ‘‘mahājanikena aññaṃ cetāpeyya (pāci. 769), mahājanikena saññācikena aññaṃ cetāpeyyā’’ti (pāci. 774) vuttāni dve sikkhāpadāni ca.</p>
						<p>376.^b^Tathā^eb^^a^M2.0454^ea^^b^puggalikeneka^eb^nti ‘‘puggalikena saññācikena aññaṃ cetāpeyyā’’ti (pāci. 779) vuttamekasikkhāpadañca. ^b^Garupāvuraṇa^eb^nti garupāvuraṇacetāpanasikkhāpadañca. ^b^Lahu^eb^nti lahupāvuraṇacetāpanasikkhāpadaṃ. ‘‘Vighāsā udasāṭi cā’’ti padacchedo. ^b^Dve vighāsā^eb^ti ‘‘uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍeyya vā chaḍḍāpeyya vā (pāci. 825), harite chaḍḍeyya vā chaḍḍāpeyya vā’’ti (pāci. 829) evaṃ vuttāni dve vighāsasikkhāpadāni ca. ^b^Udasāṭi cā^eb^ti udakasāṭikasikkhāpadañca. ^b^Tathā samaṇacīvara^eb^nti tathā ‘‘samaṇacīvaraṃ dadeyyā’’ti (pāci. 917) vuttasikkhāpadañcāti.</p>
						<p>377. Iti ete ekūnapaṇṇāsa dhammā ^b^dukkhantadassinā^eb^ bhagavatā chasamuṭṭhānikā teyeva ^b^sañcarittasamā^eb^ sañcarittasikkhāpadena samā ^b^katā^eb^ anumatā paññattāti yojanā.</p>
						<p>Sañcarittasamuṭṭhānavaṇṇanā.</p>
						<p>378.^b^Saṅghabhedo^eb^ti saṅghabhedasikkhāpadañca. ^b^Bhedānuvattadubbacadūsakā^eb^ti bhedānuvattakadubbacakuladūsakasikkhāpadāni ca. ^b^Duṭṭhullacchādana^eb^nti duṭṭhullapaṭicchādanasikkhāpadañca. ^b^Diṭṭhī^eb^ti diṭṭhiappaṭinissajjanasikkhāpadañca ^a^V2.0359^ea^. ^b^Chandaujjagghikā duve^eb^ti chandaṃadatvāgamanasikkhāpadañca ujjagghikāya antaraghare gamananisīdanasikkhāpadadvayañca.</p>
						<p>379.^b^Appasaddā duve vuttā^eb^ti ‘‘appasaddo antaraghare gamissāmi, nisīdissāmī’’ti (pāci. 588, 589) vuttāni dve sikkhāpadāni ca. ^b^Na byāhare^eb^ti ‘‘na sakabaḷena mukhena byāharissāmī’’ti (pāci. 619) vuttasikkhāpadañca. ^b^Chamā, nīcāsane, ṭhāna^eb^nti ‘‘chamāyaṃ nisīditvā (pāci. 645), nīce ^a^M2.0455^ea^ āsane nisīditvā (pāci. 647), ṭhito nisinnassā’’ti (pāci. 648) vuttasikkhāpadañca. ^b^Pacchato uppathena cā^eb^ti ‘‘pacchato gacchanto purato gacchantassa (pāci. 649), uppathena gacchanto pathena gacchantassā’’ti (pāci. 650) vuttasikkhāpadadvayañca.</p>
						<p>380.^b^Vajjacchādā^eb^ti vajjato paṭicchādanasikkhāpadañca. ^b^Anuvattā cā^eb^ti ukkhittānuvattanasikkhāpadañca. ^b^Gahaṇa^eb^nti ‘‘hatthaggahaṇaṃ vā sādiyeyyā’’ti (pāci. 675) vuttasikkhāpadañca. ^b^Osāreyya cā^eb^ti ‘‘anapaloketvā kārakasaṅghaṃ anaññāya gaṇassa chandaṃ osāreyyā’’ti (pāci. 695) vuttasikkhāpadañca. ^b^Paccakkhāmīti sikkhā cā^eb^ti ‘‘buddhaṃ paccācikkhāmī’’ti (pāci. 710) vuttasikkhāpadañca. ^b^Tathā kismiñcideva cā^eb^ti ‘‘kismiñcideva adhikaraṇe paccākatā’’ti (pāci. 716) vuttasikkhāpadañca.</p>
						<p>381.^b^Saṃsaṭṭhā dve cā^eb^ti ‘‘bhikkhuniyo paneva saṃsaṭṭhā viharantī’’ti (pāci. 722) ca ‘‘yā pana bhikkhunī evaṃ vadeyya saṃsaṭṭhāva, ayye, tumhe viharathā’’tiādivacanaṃ (pāci. 728) paṭicca vuttasikkhāpadadvayañca. ^b^Vadhitvā cā^eb^ti ‘‘attānaṃ vadhitvā vadhitvā rodeyyā’’ti (pāci. 880) vuttasikkhāpadañca. ^b^Visibbetvā cā^eb^ti ‘‘bhikkhuniyā cīvaraṃ visibbetvā vā visibbāpetvā vā’’ti (pāci. 893) vuttasikkhāpadañca. ^b^Dukkhita^eb^nti ‘‘dukkhitaṃ sahajīvini’’nti (pāci. 947) vuttasikkhāpadañca. ^b^Punadeva ca saṃsaṭṭhā^eb^ti ‘‘saṃsaṭṭhā vihareyya gahapatinā vā gahapatiputtena vā’’ti (pāci. 956) evaṃ puna vuttasaṃsaṭṭhasikkhāpadañca. ^b^Neva vūpasameyya cā^eb^ti ‘‘‘ehāyye, imaṃ adhikaraṇaṃ vūpasamehī’ti (pāci. 995) vuccamānā ‘sādhū’ti paṭissuṇitvā sā pacchā anantarāyikinī neva vūpasameyyā’’ti vuttasikkhāpadañca.</p>
						<p>382.^b^Jānaṃ^eb^^a^M2.0456^ea^^a^V2.0360^ea^^b^sabhikkhukārāma^eb^nti ‘‘jānaṃ sabhikkhukaṃ ārāmaṃ anāpucchā paviseyyā’’ti (pāci. 1024) vuttasikkhāpadañca. ^b^Tatheva na pavāraye^eb^ti ‘‘ubhatosaṅghe tīhi ṭhānehi na pavāreyyā’’ti (pāci. 1051) vuttasikkhāpadañca. ^b^Tathā anvaddhamāsañcā^eb^ti ‘‘anvaddhamāsaṃ bhikkhuniyā bhikkhusaṅghato dve dhammā paccāsīsitabbā’’ti (pāci. 1059) vuttasikkhāpadañca. ^b^Sahajīviniyo duve^eb^ti ‘‘sahajīviniṃ vuṭṭhāpetvā dve vassāni neva anuggaṇheyya (pāci. 1108), sahajīviniṃ vuṭṭhāpetvā neva vūpakāseyyā’’ti (pāci. 1116) vuttasikkhāpadadvayañca.</p>
						<p>383-4.^b^Sace me cīvaraṃ ayye^eb^ti ‘‘sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī’’ti (pāci. 1151) vuttasikkhāpadañca. ^b^Anubandhissasī^eb^ti ‘‘sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī’’ti (pāci. 1155) vuttasikkhāpadañca. Asamena sambuddhena pakāsitā ime sattatiṃsa dhammā sabbe ^b^kāyavācādito^eb^ kāyavācācittato ^b^ekasamuṭṭhānā katā samanubhāsanā siyuṃ^eb^ samuṭṭhānato samanubhāsanasikkhāpadena sadisā siyunti yojanā.</p>
						<p>Samanubhāsanasamuṭṭhānavaṇṇanā.</p>
						<p>385.^b^Kathināni ca tīṇī^eb^ti ‘‘niṭṭhitacīvarasmiṃ bhikkhunā ubbhatasmiṃ kathine’’ti (pārā. 462) vuttāni ādito tīṇi sikkhāpadāni. ^b^Patto^eb^ti ‘‘dasāhaparamaṃ atirekapatto’’ti (pārā. 601) vuttasikkhāpadañca. ^b^Bhesajjameva cā^eb^ti ‘‘paṭisāyanīyāni bhesajjānī’’ti (pārā. 622) vuttasikkhāpadañca. ^b^Accekampi cā^eb^ti accekasikkhāpadañca. ^b^Sāsaṅka^eb^nti ^a^M2.0457^ea^ tadanantarameva sāsaṅkasikkhāpadañca. ^b^Pakkamantadvayampi cā^eb^ti ‘‘taṃ pakkamanto neva uddhareyyā’’ti (pāci. 109, 115) bhūtagāmavagge vuttasikkhāpadadvayañca.</p>
						<p>386.^b^Tathā upassayaṃ gantvā^eb^ti ‘‘bhikkhunupassayaṃ upasaṅkamitvā bhikkhuniyo ovadeyyā’’ti (pāci. 158) vuttasikkhāpadañca. ^b^Paramparaṃ bhojana^eb^nti ‘‘paramparabhojane pācittiya’’nti (pāci. 221) vuttasikkhāpadañca. ^b^Anatiritta^eb^nti ‘‘anatirittaṃ khādanīyaṃ vā bhojanīyaṃ vā’’ti (pāci. 238) vuttasikkhāpadañca. ^b^Sabhatto^eb^ti ‘‘nimantito sabhatto samāno’’ti ^a^V2.0361^ea^ (pāci. 299) vuttasikkhāpadañca. ^b^Vikappetvā tatheva cā^eb^ti ‘‘cīvaraṃ vikappetvā’’ti (pāci. 373) vuttasikkhāpadañca.</p>
						<p>387.^b^Rañño^eb^ti ‘‘rañño khattiyassā’’ti (pāci. 498) vuttasikkhāpadañca. ^b^Vikāle^eb^ti ‘‘vikāle gāmaṃ paviseyyā’’ti (pāci. 509-512) vuttasikkhāpadañca. ^b^Vosāsā^eb^ti ‘‘vosāsamānarūpā ṭhitā’’ti (pāci. 558) vuttasikkhāpadañca. ‘‘Āraññake ussayavādikā’’ti padacchedo. ^b^Āraññake^eb^ti ‘‘tathārūpesu āraññakesu senāsanesu pubbe appaṭisaṃvidita’’nti (pāci. 570) vuttasikkhāpadañca. ^b^Ussayavādikā^eb^ti ‘‘ussayavādikā vihareyyā’’ti (pāci. 679) vuttasikkhāpadañca. ^b^Pattasannicayañcevā^eb^ti ‘‘pattasannicayaṃ kareyyā’’ti (pāci. 734) vuttasikkhāpadañca. ^b^Pure, pacchā, vikālake^eb^ti ‘‘yā pana bhikkhunī purebhattaṃ kulāni upasaṅkamitvā’’ti (pāci. 855) ca ‘‘pacchābhattaṃ kulāni upasaṅkamitvā’’ti (pāci. 860) ca ‘‘vikāle kulāni upasaṅkamitvā’’ti (pāci. 865) ca vuttasikkhāpadattayañca.</p>
						<p>388-9.^b^Pañcāhika^eb^nti ^a^M2.0458^ea^ ‘‘pañcāhikaṃ saṅghāṭicāraṃ atikkameyyā’’ti (pāci. 898) vuttasikkhāpadañca. ^b^Saṅkamani^eb^nti ‘‘cīvarasaṅkamanīyaṃ dhāreyyā’’ti (pāci. 903) vuttasikkhāpadañca. ^b^Tathā āvasathadvaya^eb^nti ‘‘āvasathacīvaraṃ anissajjitvā paribhuñjeyya (pāci. 1004), āvasathaṃ anissajjitvā cārikaṃ pakkameyyā’’ti (pāci. 1009) evaṃ āvasathena saddhiṃ vuttasikkhāpadadvayañca. ^b^Pasākhe^eb^ti ‘‘pasākhe jātaṃ gaṇḍaṃ vā’’ti (pāci. 1063) vuttasikkhāpadañca. ^b^Āsane cā^eb^ti ‘‘bhikkhussa purato anāpucchā āsane nisīdeyyā’’ti (pāci. 1215) vuttasikkhāpadañcāti ime pana ekūnatiṃsa dhammā kāyavācato, kāyavācācittato ca samuṭṭhānato sabbe ^b^dvisamuṭṭhānikā,^eb^ tatoyeva ^b^kathinasambhavā^eb^ kathinasamuṭṭhānā hontīti yojanā.</p>
						<p>Kathinasamuṭṭhānavaṇṇanā.</p>
						<p>390.^b^Dve seyyā^eb^ti dve sahaseyyasikkhāpadāni ca. ^b^Āhaccapādo cā^eb^ti āhaccapādakasikkhāpadañca. ^b^Piṇḍañcā^eb^ti āvasathapiṇḍabhojanasikkhāpadañca. ^b^Gaṇabhojana^eb^nti gaṇabhojanasikkhāpadañca ^a^V2.0362^ea^. ^b^Vikāle^eb^ti vikālabhojanasikkhāpadañca. ^b^Sannidhiñcevā^eb^ti sannidhikārakasikkhāpadañca. ^b^Dantapona^eb^nti dantaponasikkhāpadañca. ^b^Acelaka^eb^nti acelakasikkhāpadañca.</p>
						<p>391.^b^Uyyuttañcā^eb^ti ‘‘uyyuttaṃ senaṃ dassanāya gaccheyyā’’ti (pāci. 311) vuttasikkhāpadañca. ‘‘Vase uyyodhi’’nti padacchedo. ^b^Vase^eb^ti ‘‘senāya vaseyyā’’ti (pāci. 318) vuttasikkhāpadañca. ^b^Uyyodhi^eb^nti ‘‘uyyodhikaṃ vā…pe… anīkadassanaṃ vā gaccheyyā’’ti (pāci. 323) vuttasikkhāpadañca ^a^M2.0459^ea^. ^b^Surā^eb^ti surāpānasikkhāpadañca. ^b^Orena nhāyana^eb^nti orenaddhamāsanahāyanasikkhāpadañca. ^b^Dubbaṇṇakaraṇañcevā^eb^ti ‘‘tiṇṇaṃ dubbaṇṇakaraṇāna’’nti (pāci. 368) vuttasikkhāpadañca. ^b^Pāṭidesanīyadvaya^eb^nti vuttāvasesaṃ pāṭidesanīyadvayañca.</p>
						<p>392.^b^Lasuṇa^eb^nti lasuṇasikkhāpadañca. ^b^Upatiṭṭheyyā^eb^ti ‘‘bhikkhussa bhuñjantassa pānīyena vā vidhūpanena vā upatiṭṭheyyā’’ti (pāci. 816) vuttasikkhāpadañca. ^b^Naccadassanameva cā^eb^ti ‘‘naccaṃ vā gītaṃ vā vāditaṃ vā dassanāya gaccheyyā’’ti (pāci. 834) vuttasikkhāpadañca. ^b^Nagga^eb^nti ‘‘naggā nahāyeyyā’’ti (pāci. 884) vuttasikkhāpadañca. ^b^Attharaṇa^eb^nti ‘‘ekattharaṇapāvuraṇā tuvaṭṭeyyu’’nti (pāci. 937) vuttasikkhāpadañca. ^b^Mañce^eb^ti ‘‘ekamañce tuvaṭṭeyyu’’nti (pāci. 933) vuttasikkhāpadañca. ^b^Antoraṭṭhe^eb^ti ‘‘antoraṭṭhe sāsaṅkasammate’’ti (pāci. 962) vuttasikkhāpadañca. ^b^Tathā bahī^eb^ti ‘‘tiroraṭṭhe sāsaṅkasammate’’ti (pāci. 966) vuttasikkhāpadañca.</p>
						<p>393.^b^Antovassa^eb^nti ‘‘antovassaṃ cārikaṃ careyyā’’ti (pāci. 970) vuttasikkhāpadañca. ^b^Agārañcā^eb^ti ‘‘rājāgāraṃ vā cittāgāraṃ vā…pe… pokkharaṇiṃ vā dassanāya gaccheyyā’’ti (pāci. 978) vuttasikkhāpadañca. ^b^Āsandi^eb^nti ‘‘āsandiṃ vā pallaṅkaṃ vā paribhuñjeyyā’’ti (pāci. 983) vuttasikkhāpadañca. ^b^Suttakantana^eb^nti ‘‘suttaṃ kanteyyā’’ti (pāci. 987) vuttasikkhāpadañca. ^b^Veyyāvacca^eb^nti ‘‘gihiveyyāvaccaṃ kareyyā’’ti (pāci. 991) vuttasikkhāpadañca. ^b^Sahatthā cā^eb^ti ‘‘agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyyā’’ti (pāci. 1000) vuttasikkhāpadañca ^a^M2.0460^ea^^a^V2.0363^ea^. ^b^Āvāse ca abhikkhuke^eb^ti ‘‘abhikkhuke āvāse vassaṃ vaseyyā’’ti (pāci. 1047) vuttasikkhāpadañca.</p>
						<p>394.^b^Chatta^eb^nti ‘‘chattupāhanaṃ dhāreyyā’’ti (pāci. 1178) vuttasikkhāpadañca. ^b^Yānañcā^eb^ti ‘‘yānena yāyeyyā’’ti (pāci. 1186) vuttasikkhāpadañca. ^b^Saṅghāṇi^eb^nti ‘‘saṅghāṇiṃ dhāreyyā’’ti (pāci. 1191) vuttasikkhāpadañca. ^b^Alaṅkāra^eb^nti ‘‘itthālaṅkāraṃ dhāreyyā’’ti (pāci. 1195) vuttasikkhāpadañca. ^b^Gandhavāsita^eb^nti ‘‘gandhavaṇṇakena nahāyeyya (pāci. 1199), vāsitakena piññākena nahāyeyyā’’ti (pāci. 1203) vuttasikkhāpadadvayañca. ^b^‘‘Bhikkhunī…pe… gihiniyā’’^eb^ti etena ‘‘bhikkhuniyā ummaddāpeyyā’’tiādīni (pāci. 1207) cattāri sikkhāpadāni vuttāni.</p>
						<p>395.^b^Tathāsaṃkaccikā^eb^ti ‘‘asaṃkaccikā gāmaṃ paviseyyā’’ti (pāci. 1225) evaṃ vuttasikkhāpadañca. ^b^Ime pana tecattālīsa^eb^ dhammā sabbe kāyacittavasena ^b^dvisamuṭṭhānikā^eb^. Eḷakalomena samuṭṭhānato ^b^samā^eb^ hontīti yojanā.</p>
						<p>Eḷakalomasamuṭṭhānavaṇṇanā.</p>
						<p>396-7.^b^Aññatrā^eb^ti ‘‘mātugāmassa uttarichappañcavācāhi dhammaṃ deseyya aññatra viññunā purisaviggahenā’’ti (pāci. 63) vuttasikkhāpadañca. ^b^Asammato cevā^eb^ti ‘‘asammato bhikkhuniyo ovadeyyā’’ti (pāci. 146) vuttasikkhāpadañca. ^b^Tathā atthaṅgatena cā^eb^ti ‘‘atthaṅgate sūriye bhikkhuniyo ovadeyyā’’ti (pāci. 154) vuttasikkhāpadañca. ^b^Tiracchānavijjā dve vuttā^eb^ti ‘‘tiracchānavijjaṃ pariyāpuṇeyya, vāceyyā’’ti (pāci. 1014, 1018) evaṃ vuttāni dve sikkhāpadāni ca. ^b^Anokāsakatampi cā^eb^ti ‘‘anokāsakataṃ bhikkhuṃ pañhaṃ ^a^M2.0461^ea^ puccheyyā’’ti (pāci. 1220) vuttasikkhāpadañcāti ime pana sabbe cha dhammā vācato, vācācittato cāti imehi dvīhi samuṭṭhānehi samuṭṭhānikā honti. ^b^Padasodhammatulyatā^eb^ ayametesaṃ padasodhammena sadisabhāvoti yojanā.</p>
						<p>Padasodhammasamuṭṭhānavaṇṇanā.</p>
						<p>398-9.^b^Eka^eb^nti ^a^V2.0364^ea^ ‘‘bhikkhuniyā saddhiṃ saṃvidhāya ekaddhānamaggaṃ paṭipajjeyyā’’ti (pāci. 180) vuttasikkhāpadañca. ^b^Nāva^eb^nti ‘‘ekanāvaṃ abhiruheyyā’’ti (pāci. 188) vuttasikkhāpadañca. ^b^Paṇītañcā^eb^ti ‘‘paṇītabhojanāni agilāno attano atthāya viññāpetvābhuñjeyyā’’ti (pāci. 259) vuttasikkhāpadañca. ^b^Saṃvidhānañcā^eb^ti mātugāmena saddhiṃ saṃvidhāya gamanasikkhāpadañca. ^b^Saṃhare^eb^ti ‘‘sambādhe lomaṃ saṃharāpeyyā’’ti (pāci. 799) vuttasikkhāpadañca. ^b^Dhañña^eb^nti ‘‘āmakadhaññaṃ viññatvā vā’’ti (pāci. 821) vuttasikkhāpadañca. ^b^Nimantitā cevā^eb^ti ‘‘nimantitā vā pavāritā vā khādanīyaṃ vā bhojanīyaṃ vā khādeyya vā bhuñjeyya vā’’ti (pāci. 1038) vuttasikkhāpadañca. ^b^Pāṭidesaniyaṭṭhaka^eb^nti bhikkhunīnaṃ vuttā aṭṭha pāṭidesanīyā ceti buddhaseṭṭhena paññattā etā cuddasa sikkhā ^b^catusamuṭṭhānā^eb^ kāyato, kāyavācato, kāyacittato, vācācittato cāti catūhi samuṭṭhānehi samuṭṭhahanti. Samuṭṭhānato ^b^addhānena^eb^ addhānasikkhāpadena samā hontīti matāti yojanā.</p>
						<p>Addhānasamuṭṭhānavaṇṇanā.</p>
						<p>400-1.^b^Suti^eb^nti ^a^M2.0462^ea^ upassutitiṭṭhanasikkhāpadañca. ^b^Sūpādiviññatti^eb^nti sūpodanaviññattisikkhāpadañca. ^b^Andhakāre^eb^ti ‘‘rattandhakāre appadīpe’’ti (pāci. 839) vuttasikkhāpadañca. ^b^Tatheva ca paṭicchanne^eb^ti ‘‘paṭicchanne okāse’’ti (pāci. 843) vuttasikkhāpadañca. ^b^Okāse^eb^ti ‘‘ajjhokāse purisena saddhi’’nti (pāci. 847) evaṃ vuttasikkhāpadañca. ^b^Byūhe cā^eb^ti tadanantarameva ‘‘rathikāya vā byūhe vā siṅghāṭake vā purisena saddhi’’nti (pāci. 851) āgatasikkhāpadañcāti ime sabbepi ādiccabandhunā desitā cha dhammā ^b^catutthacchaṭṭhato^eb^ kāyacittato, kāyavācācittato ca samuṭṭhahantā ^b^theyyasatthasamuṭṭhānā^eb^ theyyasatthasikkhāpadena samānasamuṭṭhānā siyunti yojanā.</p>
						<p>Theyyasatthasamuṭṭhānavaṇṇanā.</p>
						<p>402.^b^Chatta, daṇḍakarassāpī^eb^ti ‘‘na chattapāṇissa daṇḍapāṇissā’’ti (pāci. 635) vuttasikkhāpadadvayañca. ^b^Satthāvudhakarassāpī^eb^ti ‘‘na satthapāṇissa (pāci. 636), na āvudhapāṇissā’’ti (pāci. 637) vuttasikkhāpadadvayañca. ^b^Pādukūpāhanā, yāna^eb^nti ‘‘na pādukāruḷhassa ^a^V2.0365^ea^ (pāci. 638), na upāhanāruḷhassa (pāci. 639), na yānagatassā’’ti (pāci. 640) vuttasikkhāpadattayañca. ^b^Seyyā, pallatthikāya cā^eb^ti ‘‘na sayanagatassa (pāci. 641), na pallatthikāya nisinnassā’’ti (pāci. 642) vuttasikkhāpadadvayañca.</p>
						<p>403.^b^Veṭhitoguṇṭhito cā^eb^ti ‘‘na veṭhitasīsassa (pāci. 643), na oguṇṭhitasīsassā’’ti (pāci. 644) vuttasikkhāpadadvayañcāti nidassitā ^b^sabbe ekādasa^eb^ dhammā vācācittasaṅkhātena ekena samuṭṭhānena ^a^M2.0463^ea^ samuṭṭhitā dhammadesanasamuṭṭhānāti saññitā sallakkhitāti yojanā.</p>
						<p>Dhammadesanasamuṭṭhānavaṇṇanā.</p>
						<p>404. Evaṃ tāva sambhinnasamuṭṭhānaṃ veditabbaṃ, niyatasamuṭṭhānaṃ tividhaṃ, taṃ ekasseva sikkhāpadassa hotīti visuṃyeva dassetumāha ^b^‘‘bhūtārocanakañcevā’’^eb^tiādi. ^b^Bhūtārocanakañcevā^eb^ti tīhi acittakasamuṭṭhānehi samuṭṭhitaṃ bhūtārocanasikkhāpadañca. ^b^Corivuṭṭhāpanampi cā^eb^ti vācācittato, kāyavācācittato cāti dvīhi samuṭṭhitaṃ corivuṭṭhāpanasikkhāpadañca. Ananuññātameva ^b^ananuññātamattaṃ. Ananuññātamatta^eb^nti vācato, kāyavācato, vācācittato, kāyavācācittato cāti catūhi samuṭṭhitaṃ ananuññātasikkhāpadañcāti. ^b^Idaṃ taya^eb^nti idaṃ sikkhāpadattayaṃ. ^b^Asambhinna^eb^nti kenaci aññena sikkhāpadena asammissasamuṭṭhānaṃ.</p>
						<p>Iti uttare līnatthapakāsaniyā</p>
						<p>Samuṭṭhānasīsakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Āpattisamuṭṭhānakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>405.^b^Ādinā^eb^ti paṭhamena kāyasaṅkhātena samuṭṭhānena.</p>
						<p>406-7.^b^Dukkaṭādayo^eb^ti ^b^ādi^eb^-saddena thullaccayasaṅghādisesā gahitā. Yathāha – ‘‘payoge dukkaṭaṃ ^a^V2.0366^ea^. Ekaṃ piṇḍaṃ anāgate āpatti thullaccayassa. Tasmiṃ piṇḍe āgate āpatti saṅghādisesassā’’ti (pari. 277). ^b^Vikāle pana pācittī^eb^ti vikālabhojanapācitti. ^b^Aññātihatthato^eb^ti aññātikāya bhikkhuniyā antaragharaṃ paviṭṭhāya hatthato. ^b^Gahetvā^eb^ti ^a^M2.0464^ea^ khādanīyaṃ vā bhojanīyaṃ vā sahatthā paṭiggahetvā. ‘‘Pañca imā āpattiyo’’ti padacchedo.</p>
						<p>408.^b^Dutiyenā^eb^ti vācāsaṅkhātena samuṭṭhānena.</p>
						<p>409-10.^b^Samādisati^eb^ katheti ce. ^b^Sabbathā vipanna^eb^nti adesitavatthukatādinā sabbappakārena vipannappadesaṃ. ^b^Kuṭi^eb^nti saññācikāya kuṭiṃ. Yathāha ^b^parivāre^eb^ ‘‘tassa kuṭiṃ karonti adesitavatthukaṃ pamāṇātikkantaṃ sārambhaṃ aparikkamana’’nti (pari. 278). Padasodhammaṃ mūlaṃ samuṭṭhānaṃ yassa pācittiyassāti tathā vuttaṃ, tena ^b^padasodhammamūlena,^eb^ sahatthe cetaṃ karaṇavacanaṃ.</p>
						<p>411.^b^Tatiyena samuṭṭhānenā^eb^ti kāyavācāsaṅkhātena samuṭṭhānena.</p>
						<p>412.^b^Saṃvidahitvānā^eb^ti saddhiṃ vidahitvā, ‘‘kuṭiṃ karomā’’ti aññehi saddhiṃ mantetvāti attho.</p>
						<p>413.^b^Vatvā^eb^ti attano atthāya viññāpetvā. ^b^Bhikkhuni^eb^nti bhikkhūnaṃ bhuñjanaṭṭhāne ṭhatvā ‘‘idha sūpaṃ detha, idha odanaṃ dethā’’ti vosāsamānaṃ upāsakānaṃ vatvā dāpentiṃ bhikkhuniṃ. ^b^Na nivāretvā^eb^ti ‘‘apasakka tāva, bhagini, yāva bhikkhū bhuñjantī’’ti anapasādetvā bhuñjatoti yojanā.</p>
						<p>414. Catutthena kāyacitta^b^samuṭṭhānena kati^eb^ āpattiyo siyunti yojanā.</p>
						<p>417.^b^Pañcamenā^eb^ti vācācittasamuṭṭhānena. ^b^Vada^eb^nti vadanto samudācaranto.</p>
						<p>418.^b^Kuṭi^eb^nti ^a^M2.0465^ea^^a^V2.0367^ea^ nidassanamattaṃ, adesitavatthukaṃ pamāṇātikkantaṃ sārambhaṃ aparikkamanaṃ senāsanampi gahaṇaṃ veditabbaṃ.</p>
						<p>419.^b^Vāceti padaso dhamma^eb^nti ettha ‘‘anupasampanna’’nti seso. Yathāha – ‘‘bhikkhu akappiyasaññī anupasampannaṃ padaso dhammaṃ vācetī’’ti (pari. 281). ^b^Davakamyatā vadantassā^eb^ti jātiādīhi akkosavatthūhi kīḷādhippāyena vadantassa. ^b^Davakamyatā^eb^ti ca ‘‘paṭisaṅkhā yoniso’’tiādīsu (ma. ni. 1.22, 24, 422; a. ni. 6.58; 8.9; mahāni. 199, 206; dha. sa. 1355; vibha. 518) viya ya-kāralopena niddeso.</p>
						<p>420. Chaṭṭhena kāyavācācitta^b^samuṭṭhānena^eb^. ^b^Saṃvidahitvānā^eb^ti saṃvidhāya, ‘‘tvañca ahañca ekato avaharissāmā’’ti sammantanaṃ katvā. ^b^Bhaṇḍaṃ haratī^eb^ti ‘‘bhāriyaṃ tvaṃ ekaṃ passaṃ gaṇha, ahaṃ ima’’nti vatvā tena saha ṭhānā cāveti ce.</p>
						<p>423.^b^Idha^eb^ imasmiṃ sāsane. ^b^Vimatūparamaṃ parama^eb^nti ettha ‘‘kappiyaṃ nu kho, akappiya’’nti vā ‘‘āpatti nu kho, anāpattī’’ti vā ‘‘dhammo nu kho, adhammo’’ti vā evamādinā nayena vividhenākārena pavattā vimati vicikicchā vimati. Vimatiṃ uparameti vināsetīti ^b^vimatūparamaṃ. Paramaṃ^eb^ uttamaṃ. ^b^Uttara^eb^nti vibhaṅgakhandhakāgatānaṃ nidānādivinicchayānaṃ pañhauttarabhāvena ṭhitattā uttaraṃ. Imaṃ uttaraṃ nāma pakaraṇaṃ ^b^yo uttarati^eb^ paññāya ogāhetvā pariyosāpeti. Idha ‘‘uttaraṃ uttara’’nti padadvaye ekaṃ guṇanidassanaṃ, ekaṃ satthanidassananti gahetabbaṃ. Sunayena yuto so puggalo ^b^vinayaṃ^eb^ piṭakaṃ uttaratīti sambandho. Kiṃ visiṭṭhanti āha ^b^‘‘sunaya’’^eb^ntiādi ^a^M2.0466^ea^. Suṭṭhu cārittavārittadaḷhīkaraṇasithilakaraṇabhedā paññattianaupaññattādinayā etthāti ^b^sunayo,^eb^ taṃ. Suṭṭhu nīyati vinicchayo etenāti ^b^sunayo,^eb^ uttaravinicchayo, tena. Vinicchayāvabodhena saṃyutto samannāgato. Dukkhena uttarīyatīti ^b^duttaraṃ^eb^. Pātimokkhasaṃvarasīladīpakattena samādhipaññānibbānasaṅkhātauttarappattiyā patiṭṭhābhāvato ^b^uttaraṃ uttarati^eb^ ogāhetvā pariyosānaṃ pāpuṇātīti attho.</p>
						<p>Idha yo vimatūparamaṃ paramaṃ uttaraṃ uttaraṃ nāma pakaraṇaṃ uttarati, sunayena yuto so puggalo ^a^V2.0368^ea^ sunayaṃ duttaraṃ uttaraṃ vinayaṃ uttaratīti yojanā. Ca-saddena satthantarasamuccayatthena imamatthaṃ dīpeti. Seyyathidaṃ, idha yo sunayaṃ duttaraṃ uttaraṃ vinayaṃ uttarati, sunayena yuto so puggalo vimatūparamaṃ paramaṃ uttaraṃ uttaraṃ nāma pakaraṇaṃ uttaratīti. Iminā yo uttaraṃ jānāti, so vinayaṃ jānāti. Yo vinayaṃ jānāti, so uttaraṃ jānātīti uttarapakaraṇassa vinayapiṭakajānane accantūpakāritā vibhāvitāti daṭṭhabbaṃ.</p>
						<p>Iti uttare līnatthapakāsaniyā</p>
						<p>Āpattisamuṭṭhānakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Ekuttaranayakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>424.^b^Ito para^eb^nti ito samuṭṭhānavinicchayakathāya paraṃ. ^b^Para^eb^nti uttamaṃ. ^b^Ekuttaraṃ naya^eb^nti ekekaaṅgātirekatāya ekuttarasaṅkhātaṃ ekakadukādinayaṃ.</p>
						<p>425-7.^b^Ke āpattikarā dhammā…pe… kā cādesanagāminī^eb^ti ekekapañhavasena uttānatthoyeva.</p>
						<p>428.^b^Samuṭṭhānānī^eb^ti ādiko ^a^M2.0467^ea^ vissajjanasaṅkhāto uttaravādo. Tattha ^b^samuṭṭhānāni…pe… dīpitā^eb^ti yasmā etesaṃ vasena puggalo āpattiṃ karoti āpajjati, tasmā ^b^‘‘āpattikarā’’^eb^ti vuttā.</p>
						<p>429.^b^Tatthā^eb^ti tāsu āpattīsu. ^b^Lahukā^eb^ti lahukena vinayakammena visujjhanato lahukā. Garukena vinayakammena visujjhanato saṅghādisesāpatti, kenaci ākārena anāpattibhāvaṃ upanetuṃ asakkuṇeyyato pārājikāpatti ca garukāpatti nāma, tā pana lahukāsu vuttāsu tabbipariyāyato ñātuṃ sakkāti vissajjane visuṃ na vuttā.</p>
						<p>431. Duṭṭhuṃ kucchitabhāvaṃ paramajegucchaṃ nindanīyabhāvaṃ ulati gacchatīti ^b^duṭṭhullaṃ,^eb^ pārājikasaṅghādisesaṃ. Tenāha ^b^‘‘duvidhāpatti ādito’’^eb^ti.</p>
						<p>432.^b^Pañcānantariyasaṃyuttā^eb^ti ^a^V2.0369^ea^ mātughātakapitughātakaarahantaghātakehi āpannā manussaviggahapārājikāpatti ca lohituppādakasaṅghabhedakānaṃ abhabbatāhetukā kāyavacīdvārappavattā akusalacetanāsaṅkhātā pārājikā ca anantarameva apāyuppattihetutāya ime pañca anantarasaṃyuttā nāma. Tā pana micchattaniyatesu antogadhattā ^b^‘‘niyatā’’^eb^ti vuttā.</p>
						<p>^b^Parivāre^eb^ (pari. 321) pana aññepi antarāyikādī bahū ekakā dassitā, te pana ganthabhīrukajanānuggahena ācariyena idha na dassitā. Atthikehi ^b^parivāre^eb^yeva (pari. 321) gahetabbā. Ettha ca sattapi āpattiyo sañcicca vītikkantā saggantarāyañceva mokkhantarāyañca karontīti ^b^antarāyikā^eb^. Ajānantena vītikkantā pana paṇṇattivajjāpatti neva saggantarāyaṃ, na mokkhantarāyaṃ ^a^M2.0468^ea^ karotīti ^b^anantarāyikā^eb^. Antarāyikaṃ āpannassapi desanāgāminiṃ desetvā vuṭṭhānagāminito vuṭṭhāya suddhipattassa, sāmaṇerabhūmiyaṃ ṭhitassa ca avārito saggamaggamokkhamaggoti.</p>
						<p>Ekakakathāvaṇṇanā.</p>
						<p>435.^b^Addhavihīno^eb^ nāma ūnavīsativasso. ^b^Aṅgavihīno^eb^ nāma hatthacchinnādibhedo. ^b^Vatthuvipanno^eb^ nāma paṇḍako, tiracchānagato, ubhatobyañjanako ca. Avasesā theyyasaṃvāsakādayo aṭṭha abhabbaṭṭhānappattā dukkaṭakārino nāma, imasmiṃyeva attabhāve dukkaṭena attano kammena abhabbaṭṭhānappattāti attho. ^b^Aparipuṇṇo^eb^ti aparipuṇṇapattacīvaro. ^b^No yācatī^eb^ti upasampannaṃ na yācati. ^b^Paṭisiddhā^eb^ti ‘‘dve puggalā na upasampādetabbā’’tiādinā (pari. 322) vāritā.</p>
						<p>436.^b^Have^eb^ti ekaṃsatthe nipāto. Laddhasamāpattissa bhikkhuno dīpitā āpatti ^b^atthi have^eb^ attheva. ^b^No laddhasamāpattissā^eb^ti aladdhasamāpattissa dīpitā āpatti atthevāti yojanā.</p>
						<p>437.^b^Bhūtassā^eb^ti attani santassa uttarimanussadhammassa. ^b^Abhūtārocanāpattī^eb^ti catutthapārājikāpatti. Asamāpattilābhino niddiseti yojanā.</p>
						<p>438.^b^‘‘Atthi^eb^^a^V2.0370^ea^^b^saddhammasaṃyuttā’’^eb^tiādīsu ^b^atthi^eb^-saddo paccattekavacanantehi paccekaṃ yojetabbo.</p>
						<p>439.^b^Padasodhammamūlādī^eb^ti ^b^ādi^eb^-saddena ‘‘uttarichappañcavācādhammadesanā’’ti āpattīnaṃ gahaṇaṃ.</p>
						<p>440.^b^Bhoge^eb^ti ^a^M2.0469^ea^ paribhoge. ^b^‘‘Saparikkhārasaṃyutā’’^eb^ti idañca nidassanamattaṃ. ‘‘Pattacīvarānaṃ nissajjane, kiliṭṭhacīvarānaṃ adhovane, malaggahitapattassa apacane’’ti evamādikā ayuttaparibhogā āpattiyopi sakaparikkhārasaṃyuttāyeva.</p>
						<p>441.^b^Mañcapīṭhādi^eb^nti ^b^ādi^eb^-saddena bhisiādīnaṃ gahaṇaṃ. ^b^Ajjhokāsattharepi cā^eb^ti ajjhokāse atthare attharāpane sati. ^b^Anāpucchāva gamane^eb^ti anāpucchitvā vā gamane. ^b^Vā^eb^-saddena anuddharitvā vā anuddharāpetvā vā gamanaṃ saṅgaṇhāti. ^b^Parasantakasaṃyutā^eb^ti paraparikkhārapaṭibaddhā.</p>
						<p>443. ‘‘Sikharaṇīsī’’ti yaṃ vacanaṃ saccaṃ, taṃ bhaṇato ^b^garukaṃ^eb^ duṭṭhullavācāsaṅghādiseso siyāti yojanā.</p>
						<p>445.^b^Garukāpattī^eb^ti uttarimanussadhammapārājikāpatti. ^b^Bhūtassārocane^eb^ti bhūtassa uttarimanussadhammassa anupasampannassa ārocane. ^b^Saccaṃ vadato^eb^ti saccaṃ vacanaṃ vadantassa. ^b^Lahukā^eb^ti pācittiyāpatti.</p>
						<p>447.^b^Vikopetu^eb^nti vaggakaraṇena vikopetuṃ. ^b^Hatthapāsaṃ jaha^eb^nti antosīmāya eva hatthapāsaṃ jahanto, hatthapāsaṃ jahitvā ekamantaṃ nisīdantoti attho. ^b^Phuse^eb^ti bhūmigato phuseyya.</p>
						<p>448. Vehāsakuṭiyā upari āhaccapādakaṃ mañcaṃ vā pīṭhaṃ vā abhinisīdanto vehāsagato ^a^V2.0371^ea^ āpajjatīti yojanā. Sace taṃ bhūmiyaṃ paññapetvā nisajjeyya, na āpajjeyya. Tena vuttaṃ ^b^‘‘na bhūmito’’^eb^ti.</p>
						<p>449.^b^Pavisanto^eb^ti ārāmaṃ pavisanto. ^b^Nikkhama^eb^nti tato eva nikkhamanto. ^b^Ta^eb^nti ārāmaṃ.</p>
						<p>450.^b^Vattamapūretvānā^eb^ti ^a^M2.0470^ea^ sīsato chattāpanayanaṃ, pādato upāhanāmuñcanavattaṃ akatvā. ^b^Nikkhama^eb^nti bahi nikkhamanto chattupāhanaṃ dhārentopi na āpajjati.</p>
						<p>451.^b^‘‘Nikkhamanto’’^eb^ti idaṃ ‘‘nikkhama’’nti etassa atthapadaṃ. ^b^Pavisaṃ na cā^eb^ti yaṃ ārāmaṃ sandhāya gato, taṃ pavisanto na āpajjeyya.</p>
						<p>453. Yā kāci bhikkhunī atigambhīraṃ udakasuddhikaṃ ādiyantī āpattiṃ āpajjatīti yojanā.</p>
						<p>457.^b^Vattaṃ panattano^eb^ti yaṃ attano netthāravattaṃ vuttaṃ, so taṃ asamādiyantova āpajjati nāmāti yojanā.</p>
						<p>460.^b^Itarassa^eb^ ācariyassa, tathā saddhivihārikassa ca.</p>
						<p>462.^b^Dadamāno^eb^ti pārivattakaṃ vinā dadamāno.</p>
						<p>463.^b^Mudū^eb^ti mudupiṭṭhiko. ‘‘Lambīādino’’ti padacchedo. ^b^Ādi^eb^-saddena ‘‘hatthena upakkamitvā asuciṃ mocentassa, ūrunā aṅgajātaṃ pellantassa, attānaṃ vadhitvā vadhitvā rodantiyā bhikkhuniyā āpattī’’ti evamādīnaṃ saṅgaho. ^b^Attā^eb^ti ettha nissitāti uttarapadalopo, vibhattilopo ca niruttilakkhaṇena daṭṭhabbo. ^b^Sesā^eb^ti methunadhammakāyasaṃsaggapahāradānādīsu vuttāpatti. ^b^Paranissitā^eb^ti paraṃ nissāya āpajjitabbāti attho.</p>
						<p>465. ‘‘Na ^a^V2.0372^ea^, bhikkhave, ovādo na gahetabbo’’ti vacanato ovādaṃ ^b^na gaṇhanto^eb^ na paṭiggaṇhanto vajjataṃ āpajjati nāma.</p>
						<p>470.^b^Aruṇugge^eb^ti ^a^M2.0471^ea^ aruṇuggamane. ^b^Naaruṇuggame^eb^ti aruṇuggamanato aññasmiṃ kāle.</p>
						<p>471. Ekarattātikkame chārattātikkame sattāhātikkame dasāhātikkameti yojanā. ^b^Ādi^eb^-saddena māsādīnaṃ saṅgaho. ^b^Vuttamāpatti^eb^nti sabbattha nissaggiye pācittiyāpattiṃ. ‘‘Āpajjati aruṇuggame’’ti padacchedo.</p>
						<p>473. Parasantakaṃ rukkhalatādiṃ theyyāya chindantassa pārājikaṃ, chindantassa pācittimattaṃ hotīti āha ^b^‘‘bhūtagāmaṃ chindanto pārājikañca pācittiñca phuse’’^eb^ti.</p>
						<p>475.^b^Chādento panā^eb^ti ettha ‘‘kā āpattī’’ti seso. Tatra āha ^b^‘‘āpattiṃ chādento naro āpajjatī’’^eb^ti.</p>
						<p>^b^Acchinno^eb^ti acchinnacīvaro. ^b^Nacchādento^eb^ti tiṇena vā paṇṇena vā sākhābhaṅgādinā yena kenaci attano hirikopinaṃ appaṭicchādento. Yathāha – ‘‘tiṇena vā paṇṇena vā paṭicchādetvā āgantabbaṃ, na tveva naggena āgantabbaṃ. Yo āgaccheyya, āpatti dukkaṭassā’’ti (pārā. 517).</p>
						<p>476.^b^Kusacīrādi^eb^nti ^b^ādi^eb^-saddena vākacīraphalakacīrādīnaṃ titthiyadhajānaṃ gahaṇaṃ. Dhārento koci āpajjatīti seso. Tatrāha – ‘‘kusacīrādīni dhārento dhārento āpajjatī’’ti (pari. aṭṭha. 322).</p>
						<p>477. Yaṃ nissaṭṭhapattaṃ ‘‘ayaṃ te bhikkhu patto yāvabhedanāya dhāretabbo’’ti ^b^dinnaṃ,^eb^ taṃ sakkaccaṃ adhārento ^b^ca^eb^^a^M2.0472^ea^^b^dosavā^eb^ hoti āpajjati āpattiṃ. Sacittakācittakadukassa saññāvimokkhadukaṃ yathākkamaṃ pariyāyoti āha ^b^‘‘sacittakaduka’’^eb^ntiādi.</p>
						<p>Dukakathāvaṇṇanā.</p>
						<p>478. Yā ^a^V2.0373^ea^ āpatti nāthe tiṭṭhante hoti, no parinibbute, sā āpatti atthi. Yā āpatti nāthe parinibbute hoti, na tu tiṭṭhante, sāpi atthi. Yā āpatti nāthe tiṭṭhantepi hoti parinibbutepi, sā āpatti atthīti yojanā.</p>
						<p>479. Sā katamāti āha ^b^‘‘ruhiruppādanāpattī’’^eb^tiādi. Tattha ^b^theramāvusavādena, vadato parinibbute^eb^ti ‘‘yathā kho panānanda, etarahi bhikkhū aññamaññaṃ āvusovādena samudācaranti, na kho mamaccayena evaṃ samudācaritabbaṃ…pe… navakatarena bhikkhunā therataro bhikkhu ‘bhante’ti vā ‘āyasmā’ti vā samudācaritabbo’’ti (dī. ni. 2.216) vacanato theraṃ āvusovādena samudācaraṇapaccayā āpattiṃ parinibbute bhagavati āpajjati, no tiṭṭhanteti attho.</p>
						<p>481. Kathaṃ kāleyeva āpatti siyā, na vikāle. Kathaṃ vikāleyeva āpatti siyā, kāle na siyā. Kathaṃ kāle ceva vikāle cāti ^b^ubhayattha^eb^ siyāti pañhe.</p>
						<p>482. Yathākkamaṃ vissajjento āha ^b^‘‘bhuñjato’’^eb^tiādi.</p>
						<p>483. Avasesaṃ pana sabbaṃ āpattiṃ kālavikālesu sabbadā āpajjati, tattha ca saṃsayo natthīti yojanā.</p>
						<p>484. ‘‘Atthāpatti ^a^M2.0473^ea^ rattiṃ āpajjati, no divā, atthāpatti divā āpajjati, no rattiṃ, atthāpatti rattiñceva āpajjati divā cā’’ti (pari. 323) vuttaṃ tikaṃ dassetumāha ^b^‘‘rattimevā’’^eb^tiādi.</p>
						<p>486. Atthāpatti dasavasso āpajjati, no ūnadasavasso, sā kathaṃ siyā. Atthāpatti ūnadasavasso āpajjati, no dasavasso, sā kathaṃ hoti. Atthāpatti dasavassopi āpajjati ūnadasavassopīti ^b^ubhayatthapi^eb^ āpatti kathaṃ hotīti yojanā.</p>
						<p>487. Tattha ^a^V2.0374^ea^ vissajjanamāha ^b^‘‘upaṭṭhāpetī’’^eb^tiādi. ‘‘Bālo’’ti etassa hi atthapadaṃ ^b^‘‘abyatto’’^eb^ti.</p>
						<p>488. Ūnadasavasso evaṃ ‘‘ahaṃ paṇḍito’’ti parisaṃ gaṇhati, tathā āpattiṃ āpajjatīti yojanā. ‘‘Dasavasso ūno’’ti padacchedo. Dasavasso, ūnadasavasso cāti ubhopete parisupaṭṭhāpanāpattito aññaṃ āpattiṃ āpajjatīti yojanā. Ettha ca ‘‘āpajjante’’ti vattabbe gāthābandhavasena na-kāralopo.</p>
						<p>489. Kathaṃ kāḷe āpattiṃ āpajjati, na juṇhe, kathaṃ juṇhe āpattiṃ āpajjati, na kāḷasmiṃ, kathaṃ kāḷe ca juṇhe cāti ^b^ubhayatthapi^eb^ āpajjatīti yojanā.</p>
						<p>490. Vissajjanamāha ^b^‘‘vassa’’^eb^ntiādi. ‘‘Āpajjate appavārento’’ti padacchedo. ^b^Juṇhe^eb^ti purimapakkhe. ^b^Kāḷake^eb^ti aparapakkhe.</p>
						<p>491.^b^Avipattinā^eb^ti catubbidhavipattirahitattā avipattinā bhagavatā paññattaṃ. ^b^Avasesa^eb^nti vassaṃ anupagamanāpattiyā ca pavāraṇāpattiyā ca avasesaṃ sabbaṃ āpattiṃ.</p>
						<p>492. Vassūpagamanaṃ ^a^M2.0474^ea^ kāḷe kappati, juṇhe no kappati, pavāraṇā juṇhe kappati, kāḷe no kappati, ^b^sesaṃ^eb^ anuññātaṃ sabbaṃ saṅghakiccaṃ kāḷe ca juṇhe cāti ^b^ubhayatthapi^eb^ kappatīti yojanā.</p>
						<p>493. Atthāpatti hemante hoti, ^b^itarautudvaye^eb^ gimhānavassānasaṅkhāte na hoti, atthāpatti gimheyeva hoti, na ^b^sesesu^eb^ vassānahemantasaṅkhātesu, atthāpatti vasse hoti, no ^b^itaradvaye^eb^ hemantagimhasaṅkhāteti yojanā.</p>
						<p>494-6. Sā tividhāpi āpatti katamāti āha ^b^‘‘dine pāṭipadakkhāte’’^eb^tiādi. Tattha ^b^dine…pe… puṇṇamāsiyā^eb^ti aparakattikapuṇṇamāsiyā kāḷapakkhapāṭipadadivase paccuddharitvā ^a^V2.0375^ea^ vikappetvā ṭhapitaṃ pana taṃ vassasāṭikacīvaraṃ sace hemante nivāseti, hemante āpajjatīti yojanā.</p>
						<p>^b^Pacchime^eb^ti ettha sāmivacanappasaṅge bhummaṃ. Pacchimassa kattikassa yasmiṃ puṇṇame divase vassikasāṭikacīvaraṃ paccuddharitabbaṃ, tasmiṃ divase taṃ apaccuddharitvāva pāṭipade aruṇaṃ uṭṭhāpento apaccuddharaṇapaccayā āpatti hemanteyeva āpajjati, ^b^itare^eb^ gimhānavassānautudvaye na āpajjatīti kurundaṭṭhakathāyaṃ (pari. aṭṭha. 323) niddiṭṭhanti yojanā. ‘‘Anujānāmi, bhikkhave, vassikasāṭikaṃ vassānaṃ catumāsaṃ adhiṭṭhātuṃ, tato paraṃ vikappetu’’nti (mahāva. 358) vutta^b^pāḷiyā^eb^ kurundaṭṭhakathāvacanassa avirujjhanato ‘‘tampi suvutta’’nti (pari. aṭṭha. 323) ^b^samantapāsādikāya^eb^ vuttattā ‘‘hemante āpajjatī’’ti vacanassa ubhayampi attho hotīti gahetabbaṃ.</p>
						<p>497. Gimhānamāsānaṃ ^a^M2.0475^ea^ sambandhini ^b^gimhike^eb^ utumhi. Māsato atireko atirekamāsoti katvā ^b^atirekamāso^eb^ kālo sesoti vattabbe kāle. ^b^Pariyesanto^eb^ti aññātikaappavāritaṭṭhānato satuppādakaraṇena vassikasāṭikaṃ pariyesanto ca atirekamāso sesoti katvā nivāsento ca gimhe āpattiṃ āpajjati. ‘‘Na tu eva itarautudvaye’’ti padacchedo. Gimhe pariyesanto purimamāsattaye āpajjatīti katvā nivāsento aḍḍhamāsādhike gimhamāsattaye āpajjati. ^b^Nissandehe^eb^ ‘‘gimhānaṃ pacchimamāsato purimesu sattasu māsesū’’ti vuttaṃ, tadayuttaṃ ‘‘gimhāneyeva āpajjatī’’ti gimhāpattiyā dassitattā, ‘‘itarautudvaye’’ti paṭisiddhattā ca. Ettha ca gāthāya pariyesanāpattiyāyeva dassanaṃ nidassanamattanti katvā nivāsanāpattiyā ca gimheyeva sambhavoti sāpi dassitā.</p>
						<p>498.^b^Idha^eb^ pana imasmiṃ sāsane ^b^yo^eb^ bhikkhu vassikasāṭikacīvare vijjamāne naggo kāyaṃ ovassāpeti, so ^b^have^eb^ ekaṃsena ^b^vasse^eb^ vassānautumhi āpajjatīti yojanā.</p>
						<p>499. ‘‘Atthāpatti saṅgho āpajjati, na gaṇo na puggalo, atthāpatti gaṇo āpajjati, na saṅgho na puggalo, atthāpatti puggalo āpajjati, na saṅgho na gaṇo’’ti (pari. 323) vuttattikaṃ dassetumāha ^b^‘‘āpajjati hi saṅghovā’’^eb^tiādi.</p>
						<p>500. Kathamāpajjatīti ^a^V2.0376^ea^ āha ^b^‘‘adhiṭṭhāna’’^eb^ntiādi. ^b^Adhiṭṭhāna^eb^nti adhiṭṭhānuposathaṃ karonto pārisuddhiuposathaṃ vāti sambandho. Idha attano yathāpattamuposathaṃ akatvā ^a^M2.0476^ea^ apattauposathakaraṇaṃ āpajjitabbāpattidassanassa adhippetattā, attakaraṇadosassa visuṃ visuṃ vakkhamānattā ca ^b^na gaṇo na ca puggalo^eb^ti ettha adhiṭṭhānaṃ karonto puggalo ca pārisuddhiṃ karonto gaṇo ca nāpajjatīti yathālābhayojanā kātabbā. Yathākkamaṃ yojanaṃ karomīti vipariyāyavikappo na kātabbo. Evamuparipi vipariyāyavipakkhaṃ katvā yathālābhayojanāva kātabbā.</p>
						<p>501.^b^‘‘Uposatha’’^eb^nti idaṃ ‘‘suttuddesamadhiṭṭhāna’’nti padehi paccekaṃ yojetabbaṃ.</p>
						<p>502.^b^Suttuddesaṃ karonto vā^eb^ti ettha ^b^vā^eb^-saddena pārisuddhiṃ gaṇhāti. Suttuddesaṃ, pārisuddhiṃ vā uposathaṃ karonto puggalo āpattiṃ āpajjati, suttuddesaṃ karonto saṅgho ca nāpajjati, pārisuddhiṃ karonto gaṇo ca na āpajjatīti yojanā.</p>
						<p>503. Kathaṃ pana gilānova āpattiṃ āpajjati, na agilāno, kathaṃ agilānova āpattiṃ āpajjati, no gilāno, kathaṃ gilāno ca agilāno ca ^b^ubhopi^eb^ āpajjantīti yojanā.</p>
						<p>504. Yo pana ^b^akallako^eb^ gilāno aññena pana bhesajjena atthe sati ^b^tadaññaṃ^eb^ tato aññaṃ bhesajjaṃ viññāpeti, ^b^so āpajjati^eb^ pācittiyāpattinti yojanā.</p>
						<p>505. Bhesajjena atthe avijjamānepi sace bhesajjaṃ viññāpeti, agilānova viññattipaccayā āpattiṃ ^b^āpajjati. Sesaṃ^eb^ pana āpattiṃ gilānaagilānā ^b^ubhopi^eb^ āpajjanti.</p>
						<p>506. Atthāpatti ^a^M2.0477^ea^ antova āpajjati, na bahiddhā, tathā atthāpatti bahi eva āpajjati, na anto, atthāpatti anto, bahiddhāti ^b^ubhayatthapi^eb^ āpajjatīti yojanā.</p>
						<p>507. Kevalaṃ ^a^V2.0377^ea^ antoyeva āpajjatīti yojanā.</p>
						<p>508.^b^Mañcādi^eb^nti saṅghikamañcādiṃ.</p>
						<p>509. ‘‘Antosīmāya eva āpatti’’nti padacchedo. Kathaṃ antosīmāya eva āpattiṃ āpajjati, neva bahisīmāya āpattiṃ āpajjati, kathaṃ bahisīmāya eva āpattiṃ āpajjati, no antosīmāya āpattiṃ āpajjati, kathaṃ antosīmāya ca bahisīmāya cāti ^b^ubhayatthapi^eb^ āpajjatīti yojanā.</p>
						<p>510.^b^Sachattupāhano bhikkhū^eb^ti chattupāhanasahito āgantuko bhikkhu. ^b^Pavisanto tapodhano^eb^ti āgantukavattaṃ adassetvā saṅghārāmaṃ pavisanto.</p>
						<p>511. ‘‘Upacārassa atikkame’’ti padacchedo.</p>
						<p>512.^b^Sesaṃ^eb^ sabbaṃ āpattiṃ antosīmāya ca bahisīmāya ca āpajjatīti yojanā. Ettha ca kiñcāpi vassacchedāpattiṃ bahisīmāgato āpajjati, bhikkhunīārāmapavesanāpattiṃ antosīmāya āpajjati, tadubhayaṃ pana āgantukagamikavattabhedāpattīhi ekaparicchedanti upalakkhaṇato eteneva viññāyatīti visuṃ na vuttanti gahetabbaṃ. Evaṃ sabbattha īdisesu ṭhānesu vinicchayo veditabbo.</p>
						<p>Tikakathāvaṇṇanā.</p>
						<p>515.^b^Vacīdvārikamāpatti^eb^nti ^a^M2.0478^ea^ musāvādapesuññaharaṇādivasena vacīdvāre āpajjitabbāpattiṃ. ^b^Paravācāya sujjhatī^eb^ti saṅghamajjhe ekavācikāya tiṇavatthārakakammavācāya sujjhati.</p>
						<p>516. Vajjameva ^b^vajjatā,^eb^ taṃ, pācittiyanti attho.</p>
						<p>518-9.^b^Taṃ^eb^^a^V2.0378^ea^^b^desetvā visujjhanto^eb^ti taṃ desetvā visuddho honto. ^b^Yāvatatiyakaṃ panā^eb^ti yāvatatiyena samanubhāsanakammena āpannaṃ saṅghādisesāpattiṃ pana. ^b^Parivāsādī^eb^ti ^b^ādi^eb^-saddena mānattamūlāyapaṭikassanaabbhānāni gahitāni.</p>
						<p>522.^b^Kāyadvārikamāpatti^eb^nti kāyadvārena āpajjitabbaṃ pahāradānādiāpattiṃ.</p>
						<p>523.^b^Kāyeneva visujjhatī^eb^ti tiṇavatthārakaṃ gantvā kāyasāmaggiṃ dento visujjhati.</p>
						<p>526. Yo sutto āpattiṃ āpajjati, so kathaṃ paṭibuddho visujjhati. Yo paṭibuddhova āpanno, so kathaṃ sutto sujjhatīti yojanā.</p>
						<p>528.^b^Sagāraseyyakādi^eb^nti mātugāmena sahaseyyādiāpattiṃ.</p>
						<p>529.^b^Jagganto^eb^ti jāgaranto niddaṃ vinodento.</p>
						<p>531.^b^Paṭibuddho^eb^ti aniddāyanto.</p>
						<p>532.^b^Acitto^eb^ti ‘‘sikkhāpadaṃ vītikkamissāmī’’ti cittā bhāvena acitto.</p>
						<p>535.^b^Sacittakāpatti^eb^nti ^a^M2.0479^ea^ vikālabhojanādiāpattiṃ. Tiṇavatthāre ^b^sayanto^eb^ niddāyanto tiṇavatthārakakamme kariyamāne ‘‘imināhaṃ kammena āpattito vuṭṭhāmī’’ti cittarahito vuṭṭhahanto acittako visujjhati.</p>
						<p>536.^b^Pacchimaṃ tu padadvaya^eb^nti –</p>
						<p>‘‘Āpajjitvā acittova, acittova visujjhati;</p>
						<p>Āpajjitvā sacittova, sacittova visujjhatī’’ti. –</p>
						<p>Padadvayaṃ ^a^V2.0379^ea^. ^b^Amissetvā^eb^ti acittasacittapadehi evameva missaṃ akatvā. ^b^Etthā^eb^ti purimapadadvaye. ^b^Vuttānusārenā^eb^ti vuttanayānusārena.</p>
						<p>539.^b^Kammato^eb^ti samanubhāsanakammato.</p>
						<p>540.^b^Āpajjitvā akammato^eb^ti samanubhāsanakammaṃ vināva āpajjitvā.</p>
						<p>541. Samanubhāsane āpajjitabbaṃ saṅghādisesāpattiṃ ^b^samanubhāsana^eb^māha kāraṇūpacārena.</p>
						<p>542.^b^Avasesa^eb^nti musāvādapācittiyādikaṃ.</p>
						<p>543.^b^Visujjhati asammukhā^eb^ti saṅghassa asammukhā visujjhati. Idañca sammukhāvinayena ceva paṭiññātakaraṇena ca samentaṃ āpattādhikaraṇaṃ sandhāya vuttaṃ. Tattha puggalasammukhatāya sabbhāvepi saṅghassa asammukhatāya āpajjati vā visujjhati vāti ‘‘asammukhā’’ti vuttaṃ.</p>
						<p>551. ‘‘Acittakacatukkaṃ ajānantacatukka’’nti kusalattikaphassapañcakādivohāro viya ādipadavasena vutto.</p>
						<p>552-3. Atthāpatti ^a^M2.0480^ea^ āgantuko āpajjati, na ^b^cetaro^eb^ āvāsiko āpajjati, atthāpatti āvāsikova āpajjati, na ^b^cetaro^eb^ āgantuko āpajjati, atthāpatti āgantuko ca āvāsiko ca te ubhopi āpajjanti, ubho sesaṃ na āpajjanti atthīti yojanā.</p>
						<p>555.^b^Itaro^eb^ti āvāsiko. ^b^Āvāsavatta^eb^nti āvāsikena āgantukassa kātabbavattaṃ. ^b^Āvāsī^eb^ti āvāsiko.</p>
						<p>556.^b^Na cevāgantuko^eb^ti taṃ āvāsikavattaṃ akaronto āgantuko na ceva āpajjati ^a^V2.0380^ea^. ^b^Sesaṃ^eb^ kāyavacīdvārikaṃ āpattiṃ. ^b^Ubhopi^eb^ āgantukaāvāsikā. Bhikkhubhikkhunīnaṃ ^b^asādhāraṇaṃ āpattiṃ^eb^ na āpajjanti.</p>
						<p>557.^b^Vatthunānattatā^eb^ti vītikkamanānattatā. ^b^Āpattinānattatā^eb^ti pārājikādīnaṃ sattannaṃ āpattikkhandhānaṃ aññamaññanānattatā.</p>
						<p>563.^b^‘‘Pārājikānaṃ…pe… nānabhāvo’’^eb^ti idaṃ nidassanamattaṃ saṅghādisesānaṃ aniyatādīhi vatthunānatāya ceva āpattinānatāya ca labbhamānattā.</p>
						<p>565.^b^Ayameva vinicchayo^eb^ti na kevalaṃ pārājikāpattīsuyeva sādhāraṇāpattiyo ekato ca visuñca āpajjantānaṃ yathāvuttavinicchayo, atha kho avasesasādhāraṇāpattiyopi vuttanayena āpajjati, ayameva vinicchayo yojetabbo.</p>
						<p>577.^b^Ādiyanto^eb^ gaṇhanto. ^b^Payojentoti^eb^ gaṇhāpento.</p>
						<p>579.^b^Ūnakaṃ^eb^^a^M2.0481^ea^^b^pādaṃ…pe… lahuṃ phuse^eb^ti thullaccayaṃ, dukkaṭañca sandhāyāha.</p>
						<p>580.^b^Eteneva upāyena, sesakampi padattaya^eb^nti yo ayaṃ paṭhamavinicchaye vuttanayo, eteneva nayena ūnapādaṃ ādiyanto lahukāpattiṃ āpajjati, pādaṃ vā atirekapādaṃ vā gahaṇatthaṃ āṇāpento garuṃ pārājikāpattiṃ āpajjati, pādaṃ vā atirekapādaṃ vā gaṇhanto ca gahaṇatthāya āṇāpento ca garuke pārājikāpattiyaṃyeva tiṭṭhati, ūnapādaṃ gaṇhanto ca gahaṇatthāya āṇāpento ca lahuke thullaccaye, dukkaṭe vā tiṭṭhatīti evaṃ sesakampi imaṃ padattayaṃ. ^b^Atthasambhavatoyevā^eb^ti yathāvuttassa atthassa sambhavavaseneva.</p>
						<p>581-2. Kathaṃ kāleyeva āpatti siyā, no vikāle, vikāleyeva āpatti siyā, na ca kāle, atthāpatti kāle ca pakāsitā vikāle ca, atthāpatti neva kāle ca pakāsitā neva vikāle cāti yojanā.</p>
						<p>586-7. Kāle ^a^V2.0381^ea^ paṭiggahitaṃ kiṃ kāle kappati vikāle tu no kappati, vikāle gahitaṃ kiṃ vikāle kappati, no kāle kappati, kāle ca vikāle ca paṭiggahitaṃ kiṃ nāma kāle ca vikāle ca kappati, kāle ca vikāle ca paṭiggahitaṃ kiṃ nāma kāle ca vikāle ca na kappati, vada bhadramukhāti yojanā.</p>
						<p>589. Vikāleyeva kappati, aparajju kālepi na kappatīti yojanā.</p>
						<p>592.^b^Kuladūsanakammādi^eb^nti ^b^ādi^eb^-saddena abhūtārocanarūpiyasaṃvohāraviññattikuhanādīnaṃ saṅgaho.</p>
						<p>593-4. Katamā ^a^M2.0482^ea^ āpatti paccantimesu desesu āpajjati, na majjhime, katamā āpatti majjhime pana desasmiṃ āpajjati, na ca paccantimesu, katamā āpatti paccantimesu ceva desesu āpajjati majjhime ca, katamā āpatti paccantimesu ceva desesu na āpajjati na majjhime cāti yojanā.</p>
						<p>596. ‘‘So guṇaṅguṇupāhana’’nti padacchedo. ^b^So^eb^ bhikkhūti attho.</p>
						<p>599. Evaṃ ‘‘āpajjati, nāpajjatī’’ti padavasena paccantimacatukkaṃ dassetvā ‘‘neva kappati, na kappatī’’ti padavasena dassetumāha ^b^‘‘paccantimesū’’^eb^tiādi.</p>
						<p>601.^b^Vutta^eb^nti ‘‘gaṇena pañcavaggenā’’tiādigāthāya heṭṭhā vuttaṃ.</p>
						<p>603.^b^Evaṃ vattu^eb^nti ‘‘na kappatī’’ti vattuṃ. ^b^Pañcaloṇādika^eb^nti ‘‘anujānāmi, bhikkhave, loṇānī’’tiādi.</p>
						<p>608. Anuññātaṭṭhānassa ^b^anto^eb^ no āpajjati, taṃ atikkamanto bahiyeva ca āpajjatīti yojanā.</p>
						<p>612.^b^Sekkhapaññattī^eb^ti ^a^V2.0382^ea^ sekhiyapaññatti.</p>
						<p>613.^b^Agaṇā^eb^ti adutiyā. Ettha hi ekāpi gaṇo nāma.</p>
						<p>614.^b^Ubhayatthapi asādhāraṇamāpatti^eb^nti bhikkhunīnaṃ niyatāpaññatti veditabbā.</p>
						<p>616. Gilāno ^a^M2.0483^ea^ ca nāpajjati, agilāno ca nāpajjatīti evaṃ ubhopi nāpajjantīti yojanā. Tikādīsu dassitānaṃ padānaṃ catukkādidassanavasena punappunaṃ gahaṇaṃ.</p>
						<p>618. ‘‘Āpajjati agilānovā’’ti padacchedo.</p>
						<p>Catukkakathāvaṇṇanā.</p>
						<p>620. ‘‘Garuthullaccaya’’nti vattabbe ^b^‘‘garu’’^eb^nti niggahītāgamo.</p>
						<p>621. Pañca kathinānisaṃsā heṭṭhā vuttāyeva.</p>
						<p>626.^b^Aggisatthanakhakkanta^eb^nti aggisatthanakhehi akkantaṃ phuṭṭhaṃ, pahaṭanti attho. ^b^Abīja^eb^nti nobījaṃ. ^b^Ubbaṭṭabījaka^eb^nti nibbaṭṭabījakaṃ.</p>
						<p>628.^b^Pavāraṇāpī^eb^ti paṭikkhepapavāraṇāpi. ^b^Odanādīhī^eb^ti ^b^ādi^eb^-saddena sattukummāsamacchamaṃsānaṃ gahaṇaṃ. ^b^Kāyādigahaṇenā^eb^ti kāyena vā kāyapaṭibaddhena vā gahaṇena. ‘‘Dātukāmābhihāro ca, hatthapāseraṇakkhama’’nti imehi catūhi aṅgehi saddhiṃ tesaṃ dvinnamekaṃ gahetvā paṭiggahaṇā pañceva honti.</p>
						<p>629-30.^b^Vinayaññukasmi^eb^nti vinayadhare puggale. ^b^Sakañca sīla^eb^nti attano pātimokkhasaṃvarasīlañca. ^b^Surakkhitaṃ hotī^eb^ti āpattānāpattikappiyākappiyānaṃ vijānantatāya asevitabbaṃ pahāya sevitabbaṃyeva sevanavasena suṭṭhu rakkhitaṃ hoti. ^b^Kukkuccamaññassa nirākarotī^eb^ti ^a^V2.0383^ea^ aññassa sabrahmacārino kappiyākappiyavisaye uppannaṃ kukkuccaṃ nivāreti. ^b^Visārado bhāsati saṅghamajjhe^eb^ti kappiyākappiyānaṃ ^a^M2.0484^ea^ vinicchayakathāya uppannāya nirāsaṅko nibbhayo voharati. ^b^Veribhikkhū^eb^ti attapaccatthike puggale. ^b^Dhammassa ceva ṭhitiyā pavatto^eb^ti ‘‘vinayo nāma sāsanassa āyu, vinaye ṭhite sāsanaṃ ṭhitaṃ hotī’’ti (pārā. aṭṭha. 1.paṭhamamahāsaṅgītikathā; dī. ni. aṭṭha. 1.paṭhamamahāsaṅgītikathā; khu. pā. aṭṭha. 5.maṅgalasuttavaṇṇanā; theragā. aṭṭha. 1.251) vacanato saddhammaṭṭhitiyā paṭipanno hoti. ^b^Tasmā^eb^ kāraṇā. ^b^Tattha^eb^ vinayaññubhāve. ^b^Dhīro^eb^ paññavā bhikkhu.</p>
						<p>Pañcakakathāvaṇṇanā.</p>
						<p>631-2.^b^Chaḷabhiññenā^eb^ti cha abhiññā etassāti chaḷabhiñño, tena. Atikkantapamāṇaṃ mañcapīṭhaṃ, atikkantapamāṇaṃ nisīdanañca tathā atikkantapamāṇaṃ kaṇḍuppaṭicchādivassasāṭikacīvarañca sugatassa cīvare pamāṇikacīvaranti cha.</p>
						<p>633-4. Aññāṇañca kukkuccañca ^b^aññāṇakukkuccā,^eb^ tehi, aññāṇatāya ceva kukkuccapakatatāya cāti vuttaṃ hoti. ^b^Viparītāya saññāya^eb^ kappiye akappiyasaññāya, akappiye kappiyasaññāya.</p>
						<p>Tattha kathaṃ alajjitāya āpajjati? Akappiyabhāvaṃ jānantoyeva madditvā vītikkamaṃ karoti (kaṅkhā. aṭṭha. nidānavaṇṇanā). Vuttampi cetaṃ –</p>
						<p>‘‘Sañcicca āpattiṃ āpajjati;</p>
						<p>Āpattiṃ parigūhati;</p>
						<p>Agatigamanañca gacchati;</p>
						<p>Ediso vuccati alajjī puggalo’’ti. (pari. 359);</p>
						<p>Kathaṃ aññāṇatāya āpajjati? Aññāṇapuggalo mando momūho kattabbākattabbaṃ ajānanto akattabbaṃ karoti, kattabbaṃ virādheti. Evaṃ aññāṇatāya āpajjati.</p>
						<p>Kathaṃ ^a^M2.0485^ea^^a^V2.0384^ea^ kukkuccapakatatāya āpajjati? Kappiyākappiyaṃ nissāya kukkucce uppanne vinayadharaṃ pucchitvā kappiyaṃ ce, kattabbaṃ siyā, akappiyaṃ ce, na kattabbaṃ, ayaṃ pana ‘‘vaṭṭatī’’ti madditvā vītikkamatiyeva. Evaṃ kukkuccapakatatāya āpajjati.</p>
						<p>Kathaṃ kappiye akappiyasaññāya āpajjati? Sūkaramaṃsaṃ ‘‘acchamaṃsa’’nti khādati, kāle vikālasaññāya bhuñjati. Evaṃ kappiye akappiyasaññāya āpajjati.</p>
						<p>Kathaṃ akappiye kappiyasaññāya āpajjati? Acchamaṃsaṃ ‘‘sūkaramaṃsa’’nti khādati, vikāle kālasaññāya bhuñjati. Evaṃ akappiye kappiyasaññāya āpajjati.</p>
						<p>Kathaṃ satisammosāya āpajjati? Sahaseyyacīvaravippavāsādīni satisammosāya āpajjati.</p>
						<p>635-8. ‘‘Bhikkhunā upaṭṭhapetabbo’’ti padacchedo. ^b^Dhammacakkhunā^eb^ti pātimokkhasaṃvarasīlasaṅkhāto paṭipattidhammova cakkhu etassāti dhammacakkhu, tena chahi aṅgehi yuttena dhammacakkhunā pana bhikkhunā upasampādanā kātabbā, nissayo ceva dātabbo, sāmaṇero upaṭṭhāpetabboti yojanā. Āpattiṃ jānāti, anāpattiṃ jānāti, garuṃ āpattiṃ jānāti, lahuṃ āpattiṃ jānātīti yojanā. ^b^Assa^eb^ bhikkhuno ubhayāni pātimokkhāni vitthārā svāgatāni bhavanti, atthato suvibhattāni bhavanti, suttaso anubyañjanaso suvinicchitāni bhavanti, dasavasso vā hoti, atirekadasavasso vāti yojanā.</p>
						<p>Chakkakathāvaṇṇanā.</p>
						<p>639.^b^Satta^eb^^a^M2.0486^ea^^b^sāmīciyo vuttā^eb^ti ‘‘so ca bhikkhu anabbhito, te ca bhikkhū gārayhā, ayaṃ tattha sāmīci, yuñjantāyasmanto sakaṃ, mā vo sakaṃ vinassāti ayaṃ tattha sāmīci, ayaṃ te bhikkhu patto yāva bhedanāya dhāretabboti, ayaṃ tattha sāmīci, tato nīharitvā bhikkhūhi saddhiṃ saṃvibhajitabbaṃ, ayaṃ tattha sāmīci, aññātabbaṃ paripucchitabbaṃ paripañhitabbaṃ, ayaṃ tattha sāmīci, yassa bhavissati, so harissatīti, ayaṃ tattha sāmīcī’’ti ^a^V2.0385^ea^ cha sāmīciyo bhikkhupātimokkhevuttā, ‘‘sā ca bhikkhunī anabbhitā, tā ca bhikkhuniyo gārayhā, ayaṃ tattha sāmīcī’’ti bhikkhunipātimokkhe vuttāya saddhiṃ satta sāmīciyo vuttā. ^b^Satteva samathāpi cā^eb^ti sammukhāvinayādisamathāpi satteva vuttā. ^b^Paññattāpattiyo sattā^eb^ti pārājikādayo paññattāpattiyo satta vuttā. ^b^Sattabojjhaṅgadassinā^eb^ti satisambojjhaṅgādayo satta bojjhaṅge yāthāvato passantena bhagavatā.</p>
						<p>Sattakakathāvaṇṇanā.</p>
						<p>640-1. Idha kuladūsako bhikkhu ājīvasseva kāraṇā pupphena, phalena, cuṇṇena, mattikāya, dantakaṭṭhehi, veḷuyā, vejjikāya, jaṅghapesanikenāti imehi aṭṭhahi ākārehi kulāni dūsetīti yojanā. ^b^‘‘Pupphenā’’^eb^tiādinā pupphādinā dānameva upalakkhaṇato dasseti. ^b^Pupphenā^eb^ti pupphadānenāti attho gahetabbo. Pupphadānādayo kuladūsane vuttā.</p>
						<p>642-5. ‘‘Aṭṭhadhānatirittāpi, atirittāpi aṭṭhadhā’’tidvīsu aṭṭhakesu aṭṭha anatiritte tāva dassetumāha ^b^‘‘akappiyakatañcevā’’^eb^tiādi ^a^M2.0487^ea^. Gilānānatirittakanti niddiṭṭhā ime aṭṭheva anatirittakā ñeyyāti yojanā. ^b^Akappiyakatādayo^eb^ pavāraṇasikkhāpadakathāvaṇṇanāya vuttā.</p>
						<p>646.^b^Ñātañattisū^eb^ti ñātadukkaṭaṃ, ñattidukkaṭañca. ^b^Paṭisāvane^eb^ti paṭissave. Aṭṭhadukkaṭānaṃ vinicchayo dutiyapārājikakathāvaṇṇanāya vutto.</p>
						<p>648-9.^b^Ehibhikkhūpasampadā^eb^ti yasakulaputtādīnaṃ ‘‘ehi bhikkhū’’ti vacanena bhagavatā dinnaupasampadā. ^b^Saraṇagamanena cā^eb^ti paṭhamabodhiyaṃ tīhi saraṇagamanehi anuññātaupasampadā. ^b^Pañhābyākaraṇovādā^eb^ti sopākassa pañhābyākaraṇopasampadā, mahākassapattherassa dinnaovādapaṭiggahaṇopasampadā ca. ^b^Garudhammapaṭiggaho^eb^ti mahāpajāpatiyā gotamiyā anuññātagarudhammapaṭiggahaṇopasampadā.</p>
						<p>^b^Ñatticatutthena kammenā^eb^ti idāni bhikkhuupasampadā. ^b^Aṭṭhavācikā^eb^ti bhikkhunīnaṃ santike ñatticatutthena kammena, bhikkhūnaṃ santike ñatticatutthena kammenāti aṭṭhahi kammavācāhi bhikkhunīnaṃ ^a^V2.0386^ea^ upasampadā aṭṭhavācikā nāma. ^b^Dūtena bhikkhunīna^eb^nti aḍḍhakāsiyā gaṇikāya anuññātā bhikkhunīnaṃ dūtena upasampadā.</p>
						<p>650.^b^Suddhadiṭṭhinā^eb^ti suṭṭhu savāsanakilesānaṃ pahānena parisuddhā samantacakkhusaṅkhātā diṭṭhi etassāti suddhadiṭṭhi, tena samantacakkhunā sammāsambuddhena.</p>
						<p>651.^b^Pāpicchā^eb^ nāma asantaguṇasambhāvanicchā.</p>
						<p>652-3.^b^Na^eb^^a^M2.0488^ea^^b^ca majjapo siyā^eb^ti majjapo na siyā majjaṃ pivanto na bhaveyya, majjaṃ na piveyyāti attho. ^b^Abrahmacariyā^eb^ti (a. ni. aṭṭha. 2.3.71) aseṭṭhacariyato methunā virameyya. ^b^Rattiṃ na bhuñjeyya vikālabhojana^eb^nti uposathaṃ upavuttho rattibhojanañca divāvikālabhojanañca na bhuñjeyya. ^b^Na ca gandhamācare^eb^ti gandhañca na vilimpeyya. ^b^Mañce chamāyaṃ va sayetha santhate^eb^ti kappiyamañce vā sudhādiparikammakatāya bhūmiyā vā tiṇapaṇṇapalālādīni santharitvā kate santhate vā sayethāti attho. ^b^Etañhi aṭṭhaṅgikamāhuposatha^eb^nti etaṃ pāṇātipātādīni asamācarantena upavutthaṃ uposathaṃ aṭṭhahaṅgehi samannāgatattā ‘‘aṭṭhaṅgika’’nti vadanti. ^b^Dukkhantagunā^eb^ti vaṭṭadukkhassa antaṃ amatamahānibbānaṃ gatena pattena buddhena pakāsitanti yojanā.</p>
						<p>654. Bhikkhunovādakabhikkhuno aṭṭhaṅgāni bhikkhunovādakathāvaṇṇanāya dassitāneva.</p>
						<p>Aṭṭhakakathāvaṇṇanā.</p>
						<p>655.^b^Bhojanāni paṇītāni nava vuttānī^eb^ti paṇītāni hi bhojanasikkhāpade vuttāni. Dasasu akappiyamaṃsesu manussamaṃsavajjitāni ^b^nava maṃsāni^eb^ khādantassa dukkaṭaṃ niddiṭṭhanti yojanā.</p>
						<p>656.^b^Pātimokkha…pe… paridīpitā^eb^ti bhikkhūnaṃ pañcuddesā, bhikkhunīnaṃ aniyatuddesehi vinā cattāroti uddesā nava dīpitā. ^b^Uposathā navevā^eb^ti divasavasena tayo, kārakavasena ^a^V2.0387^ea^ tayo, karaṇavasena tayoti nava uposathā. ^b^Etthā^eb^ti imasmiṃ sāsane. ^b^Saṅgho navahi bhijjatī^eb^ti navahi puggalehi saṅgho bhijjatīti yojanā. Yathāha –</p>
						<p>‘‘Ekato ^a^M2.0489^ea^, upāli, cattāro honti, ekato cattāro, navamo anussāveti, salākaṃ gāheti ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṅgharāji ceva hoti saṅghabhedo ca. Navannaṃ vā, upāli, atirekanavannaṃ vā saṅgharāji ceva hoti saṅghabhedo cā’’ti (cūḷava. 351).</p>
						<p>Navakakathāvaṇṇanā.</p>
						<p>657. Dasa akkosavatthūni vakkhati. Dasa sikkhāpadāni pākaṭāneva. Manussamaṃsādīni dasa akappiyamaṃsāni heṭṭhā vuttāneva. ^b^Sukkāni ve dasā^eb^ti nīlādīni dasa sukkāni.</p>
						<p>659. Rañño antepurappavesane dasa ādīnavā evaṃ pāḷipāṭhena veditabbā –</p>
						<p>‘‘Dasayime, bhikkhave, ādīnavā rājantepurappavesane. Katame dasa? Idha, bhikkhave, rājā mahesiyā saddhiṃ nisinno hoti, tatra bhikkhu pavisati, mahesī vā bhikkhuṃ disvā sitaṃ pātukaroti, bhikkhu vā mahesiṃ disvā sitaṃ pātukaroti, tattha rañño evaṃ hoti ‘addhā imesaṃ kataṃ vā karissanti vā’ti. Ayaṃ, bhikkhave, paṭhamo ādīnavo rājantepurappavesane.</p>
						<p>‘‘Puna caparaṃ, bhikkhave, rājā bahukicco bahukaraṇīyo aññataraṃ itthiṃ gantvā na sarati, sā tena gabbhaṃ gaṇhāti, tattha rañño evaṃ hoti ‘na kho idha añño koci pavisati aññatra pabbajitena, siyā nu kho pabbajitassa kamma’nti. Ayaṃ, bhikkhave, dutiyo ādīnavo rājantepurappavesane.</p>
						<p>‘‘Puna ^a^M2.0490^ea^^a^V2.0388^ea^ caparaṃ, bhikkhave, rañño antepure aññataraṃ ratanaṃ nassati, tattha rañño evaṃ hoti ‘na kho idha añño koci pavisati aññatra pabbajitena, siyā nu kho pabbajitassa kamma’nti. Ayaṃ, bhikkhave, tatiyo ādīnavo rājantepurappavesane.</p>
						<p>‘‘Puna caparaṃ, bhikkhave, rañño antepure abbhantarā guyhamantā bahiddhā sambhedaṃ gacchanti, tattha rañño evaṃ hoti ‘na kho idha añño koci pavisati aññatra pabbajitena, siyā nu kho pabbajitassa kamma’nti. Ayaṃ, bhikkhave, catuttho ādīnavo rājantepurappavesane.</p>
						<p>‘‘Puna caparaṃ, bhikkhave, rañño antepure pitā vā puttaṃ pattheti, putto vā pitaraṃ pattheti, tesaṃ evaṃ hoti ‘na kho idha añño koci pavisati aññatra pabbajitena, siyā nu kho pabbajitassa kamma’nti. Ayaṃ, bhikkhave, pañcamo ādīnavo rājantepurappavesane.</p>
						<p>‘‘Puna caparaṃ, bhikkhave, rājā nīcaṭṭhāniyaṃ ucce ṭhāne ṭhapeti, yesaṃ taṃ amanāpaṃ, tesaṃ evaṃ hoti ‘rājā kho pabbajitena saṃsaṭṭho, siyā nu kho pabbajitassa kamma’nti. Ayaṃ, bhikkhave, chaṭṭho ādīnavo rājantepurappavesane.</p>
						<p>‘‘Puna caparaṃ, bhikkhave, rājā uccaṭṭhāniyaṃ nīce ṭhāne ṭhapeti, yesaṃ taṃ amanāpaṃ, tesaṃ evaṃ hoti ‘rājā kho pabbajitena saṃsaṭṭho, siyā nu kho pabbajitassa kamma’nti. Ayaṃ, bhikkhave, sattamo ādīnavo rājantepurappavesane.</p>
						<p>‘‘Puna caparaṃ, bhikkhave, rājā akāle senaṃ uyyojeti, yesaṃ taṃ amanāpaṃ, tesaṃ evaṃ hoti ‘rājā kho pabbajitena saṃsaṭṭho, siyā nu ^a^M2.0491^ea^ kho pabbajitassa kamma’nti. Ayaṃ, bhikkhave, aṭṭhamo ādīnavo rājantepurappavesane.</p>
						<p>‘‘Puna caparaṃ, bhikkhave, rājā kāle senaṃ uyyojetvā antarāmaggato nivattāpeti, yesaṃ taṃ amanāpaṃ, tesaṃ evaṃ hoti ‘rājā kho pabbajitena saṃsaṭṭho, siyā ^a^V2.0389^ea^ nu kho pabbajitassa kamma’nti. Ayaṃ, bhikkhave, navamo ādīnavo rājantepurappavesane.</p>
						<p>‘‘Puna caparaṃ, bhikkhave, rañño antepuraṃ hatthisammaddaṃ assasammaddaṃ rathasammaddaṃ rajanīyāni rūpasaddagandharasaphoṭṭhabbāni, yāni na pabbajitassa sāruppāni, ayaṃ, bhikkhave, dasamo ādīnavo rājantepurappavesane. Ime kho, bhikkhave, dasa ādīnavā rājantepurappavesane’’ti (a. ni. 10.45; pāci. 497).</p>
						<p>Tattha ca ^b^pitā vā puttaṃ patthetī^eb^ti puttaṃ māretumicchatīti attho. Eseva nayo ^b^putto pitaraṃ patthetī^eb^ti. ^b^Hatthisammadda^eb^nti hatthīnaṃ sammaddo saṃsaṭṭho etthāti hatthisammaddaṃ. Evaṃ ^b^‘‘assasammadda’’^eb^ntiādīsupi.</p>
						<p>^b^Dasākārehī^eb^ti –</p>
						<p>‘‘Āpattinukkhittamanantarāya-</p>
						<p>Pahuttatāyo tathasaññitā ca;</p>
						<p>Chādetukāmo atha chādanāti;</p>
						<p>Channā dasaṅgeharuṇuggamamhīti. –</p>
						<p>Gahitehi dasahi aṅgehi.</p>
						<p>660.^b^Dasa kammapathā puññā^eb^ti pāṇātipātāveramaṇiādayo dasa kusalakammapathā. ^b^Apuññāpi tathā dasā^eb^ti pāṇātipātādayo ^a^M2.0492^ea^ dasa akusalakammapathāva. Dasa dānavatthūni vakkhati. ^b^Daseva ratanāni cā^eb^ti –</p>
						<p>‘‘Muttā maṇī veḷuriyā ca saṅkhā;</p>
						<p>Silā pavāḷaṃ rajatañca hemaṃ;</p>
						<p>Lohītakañcāpi ^a^V2.0390^ea^ masāragallā;</p>
						<p>Dasseti dhīro ratanāni jaññā’’ti. –</p>
						<p>Niddiṭṭhāni dasa ratanāni.</p>
						<p>662. Munindena avandiyā dasa puggalā dīpitāti yojanā. Kathaṃ? ‘‘Dasayime, bhikkhave, avandiyā. Pure upasampannena pacchā upasampanno avandiyo, anupasampanno avandiyo, nānāsaṃvāsako vuḍḍhataro adhammavādī avandiyo, mātugāmo avandiyo, paṇḍako avandiyo, pārivāsiko avandiyo, mūlāyapaṭikassanāraho avandiyo, mānattāraho avandiyo, mānattacāriko avandiyo, abbhānāraho avandiyo. Ime kho, bhikkhave, dasa avandiyā’’ti (cūḷava. 312).</p>
						<p>663-4.^b^Sosānika^eb^nti susāne chaḍḍitaṃ. ^b^Pāpaṇika^eb^nti āpaṇadvāre chaḍḍitaṃ. ^b^Undūrakkhāyita^eb^nti undūrehi khāyitaṃ pariccattaṃ pilotikaṃ. ^b^Gokhāyitā^eb^dīsupi eseva nayo. ^b^Thūpacīvarika^eb^nti balikammatthāya vammike parikkhipitvā pariccattavatthaṃ. ^b^Ābhisekiya^eb^nti rājūnaṃ abhisekamaṇḍape pariccattavatthaṃ. ^b^Gatapaccāgatañcā^eb^ti susānagatamanussehi paccāgantvā nahāyitvā chaḍḍitaṃ pilotikaṃ.</p>
						<p>665.^b^Sabbanīlādayo vuttā, dasa cīvaradhāraṇā^eb^ti ‘‘sabbanīlakāni cīvarāni dhārentīti vuttavasena dasā’’ti (pari. aṭṭha. 330) ^b^kurundiyaṃ^eb^ vuttaṃ. ^b^Ettha^eb^ imasmiṃ dasake saṃkaccikāya vā udakasāṭikāya ^a^M2.0493^ea^ vā saddhiṃ ticīvarāni nāmena adhiṭṭhitāni nava cīvarāni ‘‘dasacīvaradhāraṇā’’ti vuttāni. Yathāha – ‘‘navasu kappiyacīvaresu udakasāṭikaṃ vā saṃkaccikaṃ vā pakkhipitvā dasāti vutta’’nti (pari. aṭṭha. 330).</p>
						<p>Dasakakathāvaṇṇanā.</p>
						<p>666. Paṇḍakādayo ekādasa abhabbapuggalā pana upasampāditāpi anupasampannā hontīti yojanā.</p>
						<p>667. ‘‘Akappiyā’’ti ^a^V2.0391^ea^ vuttā pattā ekādasa bhavantīti yojanā. ^b^Dārujena pattenā^eb^ti dārumayena pattena. ^b^Ratanubbhavā^eb^ti ratanamayā ^b^dasa^eb^ pattā ekādasa bhavantīti yojanā. ^b^Dārujena cā^eb^ti ettha ^b^ca^eb^-saddena tambalohamayapattassa saṅgaho. Yathāha ‘‘ekādasa pattāti tambalohamayena vā dārumayena vā saddhiṃ dasaratanamayā’’ti. Idha ^b^ratanaṃ^eb^ nāma muttādidasaratanaṃ.</p>
						<p>668. Akappiyā pādukā ekādasa hontīti yojanā. Yathāha ‘‘ekādasa pādukāti dasa ratanamayā, ekā kaṭṭhapādukā. Tiṇapādukamuñjapādukapabbajapādukādayo pana kaṭṭhapādukasaṅgahameva gacchantī’’ti.</p>
						<p>669-70. Atikhuddakā atimahantāti yojanā. Khaṇḍanimittakā chāyānimittakāti yojanā. ^b^Bahiṭṭhena sammatā^eb^ti sīmāya bahi ṭhitena sammatā. Nadiyaṃ, jātassare, samudde vā tathā sammatāti yojanā. Sīmāya sambhinnā sīmāya ajjhotthaṭā sīmāti yojanā. Imā ekādasa asīmāyo siyunti yojanā.</p>
						<p>671. Ekādaseva ^a^M2.0494^ea^ pathavī kappiyā, ekādaseva pathavī akappiyāti yojanā.</p>
						<p>Tattha ^b^ekādasa kappiyapathavī^eb^ nāma suddhapāsāṇā, suddhasakkharā, suddhakathalā, suddhamarumbā, suddhavālukā, yebhuyyenapāsāṇā, yebhuyyenasakkharā, yebhuyyenakathalā, yebhuyyenamarumbā, yebhuyyenavālukāti imā dasa daḍḍhāya pathaviyā vā catumāsovaṭṭhakapaṃsupuñjena vā mattikāpuñjena vā saddhiṃ ekādasa. ‘‘Appapaṃsukā, appamattikā’’ti (pāci. 86) aparāpi pathaviyo vuttā, tā yebhuyyenapāsāṇādīsu pañcasuyeva saṅgahitā.</p>
						<p>^b^Ekādasa akappiyapathavī^eb^ nāma ‘‘suddhapaṃsu suddhamattikā appapāsāṇā appasakkharā appakathalā appamarumbā appavālukā yebhuyyenapaṃsukā yebhuyyenamattikā, adaḍḍhāpi vuccati jātā pathavī. Yopi paṃsupuñjo vā mattikāpuñjo vā atirekacātumāsaṃ ovaṭṭho, ayampi vuccati jātapathavī’’ti (pāci. 86) vuttā ekādasa.</p>
						<p>^b^Gaṇṭhikā^eb^^a^V2.0392^ea^^b^kappiyā vuttā, ekādasa ca vīdhakā^eb^ti ettha kappiyā gaṇṭhikā vidhakā ca ekādasa vuttāti yojanā. Te pana –</p>
						<p>‘‘Veḷudantavisāṇaṭṭhi-kaṭṭhalākhāphalāmayā;</p>
						<p>Saṅkhanābhimayā sutta-naḷalohamayāpi ca;</p>
						<p>Vidhā kappanti kappiyā, gaṇṭhiyo cāpi tammayā’’ti. –</p>
						<p>Imāya gāthāya saṅgahitāti veditabbā.</p>
						<p>674-5.^b^Ukkhittassānuvattikā^eb^ bhikkhunī ^b^ubhinnaṃ^eb^ bhikkhubhikkhunīnaṃ vasā saṅghādisesesu ^b^aṭṭha^eb^ yāvatatiyakāti ime ^a^M2.0495^ea^ ekādasa yāvatatiyakāti pakāsitāti yojanā.</p>
						<p>676. Nissayassa paṭippassaddhiyo ^b^dasekāva^eb^ ekādaseva vuttāti yojanā. ^b^Chadhācariyato vuttā^eb^ti –</p>
						<p>‘‘Pakkante pakkhasaṅkante, vibbhante cāpi nissayo;</p>
						<p>Maraṇāṇattupajjhāya-samodhānehi sammatī’’ti. –</p>
						<p>Ācariyato chadhā nissayapaṭippassaddhiyo vuttā. ^b^Upajjhāyā tu pañcadhā^eb^ti tāsu upajjhāyasamodhānaṃ vinā avasesāhi pañcadhā upajjhāyapaṭippassaddhiyo vuttāti ime ekādasa.</p>
						<p>Ekādasakakathāvaṇṇanā.</p>
						<p>677.^b^Teraseva dhutaṅgānī^eb^ti paṃsukūlikaṅgādīni dhutaṅgāni teraseva honti.</p>
						<p>^b^Paramāni ca cuddasā^eb^ti ‘‘dasāhaparamaṃ atirekacīvaraṃ dhāretabbaṃ, māsaparamaṃ tena bhikkhunā taṃ cīvaraṃ nikkhipitabbaṃ, santaruttaraparamaṃ tena bhikkhunā tato cīvaraṃ sāditabbaṃ, chakkhattuparamaṃ tuṇhībhūtena uddissa ṭhātabbaṃ, navaṃ pana bhikkhunā santhataṃ kārāpetvā chabbassāni dhāretabbaṃ ^a^V2.0393^ea^ chabbassaparamatā dhāretabbaṃ, tiyojanaparamaṃ sahatthā haritabbāni, dasāhaparamaṃ atirekapatto dhāretabbo, sattāhaparamaṃ sannidhikārakaṃ paribhuñjitabbāni, chārattaparamaṃ tena bhikkhunā tena cīvarena vippavasitabbaṃ, catukkaṃsaparamaṃ, aḍḍhateyyakaṃsaparamaṃ, dvaṅgulapabbaparamaṃ ādātabbaṃ, aṭṭhaṅgulaparamaṃ mañcapaṭipādakaṃ, aṭṭhaṅgulaparamaṃ dantakaṭṭha’’nti iti imāni cuddasa paramāni.</p>
						<p>^b^Soḷaseva tu ‘‘jāna’’nti paññattānī^eb^ti ‘‘jāna’’nti evaṃ vatvā paññattāni soḷasa. Te evaṃ veditabbā – jānaṃ saṅghikaṃ ^a^M2.0496^ea^ lābhaṃ pariṇataṃ attano pariṇāmeyya, jānaṃ pubbupagataṃ bhikkhuṃ anupakhajja seyyaṃ kappeyya, jānaṃ sappāṇakaṃ udakaṃ tiṇaṃ vā mattikaṃ vā siñceyya vā siñcāpeyya vā, jānaṃ bhikkhuniparipācitaṃ piṇḍapātaṃ paribhuñjeyya, jānaṃ āsādanāpekkho, bhuttasmiṃ pācittiyaṃ, jānaṃ sappāṇakaṃ udakaṃ paribhuñjeyya, jānaṃ yathādhammaṃ nihaṭādhikaraṇaṃ puna kammāya ukkoṭeyya, jānaṃ duṭṭhullaṃ āpattiṃ paṭicchādeyya, jānaṃ ūnavīsativassaṃ puggalaṃ upasampādeyya, jānaṃ theyyasatthena saddhiṃ saṃvidhāya ekaddhānamaggaṃ paṭipajjeyya, jānaṃ tathāvādinā bhikkhunā akatānudhammena, jānaṃ tathānāsitaṃ samaṇuddesaṃ, jānaṃ saṅghikaṃ lābhaṃ pariṇataṃ puggalassa pariṇāmeyya, jānaṃ pārājikaṃ dhammaṃ ajjhāpannaṃ bhikkhuniṃ nevattanā paṭicodeyya, jānaṃ coriṃ vajjhaṃ viditaṃ anapaloketvā, jānaṃ sabhikkhukaṃ ārāmaṃ anāpucchā paviseyyāti.</p>
						<p>678.^b^Idha^eb^ imasmiṃ sāsane ^b^yo^eb^ bhikkhu anuttaraṃ ^b^sauttaraṃ^eb^ uttarapakaraṇena sahitaṃ sakalampi vinayavinicchayaṃ jānāti, ^b^mahattare^eb^ ativipule ^b^anuttare^eb^ uttaravirahite uttame ^b^vinayanaye^eb^ vinayāgate āpattianāpattigarukalahukakappiyaakappiyādivinicchayakamme. Atha vā ^b^vinayanaye^eb^ vinayapiṭake pavattamāno ^b^so^eb^ bhikkhu ^b^niruttaro bhavati^eb^ paccatthikehi vattabbaṃ uttaraṃ atikkamitvā ṭhito, seṭṭho vā bhavati, tassa ceva paresañca saṃsayo na kātabboti yojanā. ^b^Jānatī^eb^ti gāthābandhavasena rasso.</p>
						<p>Iti uttare līnatthapakāsaniyā</p>
						<p>Ekuttaranayakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Sedamocanakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>679.^b^Suṇataṃ^eb^^a^M2.0497^ea^^a^V2.0394^ea^ suṇantānaṃ bhikkhūnaṃ ^b^paṭubhāvakarā^eb^ vinayavinicchaye paññākosallasādhikā tatoyeva ^b^varā^eb^ uttamā. ^b^Sedamocanagāthāyo^eb^ti atthapaccatthikānaṃ, sāsanapaccatthikānañca vissajjetumasakkuṇeyyabhāvena cintayantassa khinnasarīrā sede mocentīti ^b^sedamocanā^eb^. Atthānugatapañhā upālittherena ṭhapitā pañhagāthāyo, tappaṭibaddhā vissajjanagāthāyo ca ito paraṃ vakkhāmīti yojanā.</p>
						<p>681.^b^Kabandhaṃ^eb^ nāma asīsaṃ urasi jātaakkhimukhasarīraṃ. Yathāha – ‘‘asīsakaṃ kabandhaṃ, yassa ure akkhīni ceva mukhañca hotī’’ti (pari. aṭṭha. 479). ^b^Mukhena^eb^ karaṇabhūtena. ^b^Katvā^eb^ti sevitvā.</p>
						<p>682.^b^Tassa^eb^ bhikkhuno ^b^kathaṃ pārājiko siyā^eb^ pārājikadhammo kathaṃ siyā.</p>
						<p>684.^b^Kiñcī^eb^ti pādaṃ vā pādārahaṃ vā parasantakaṃ. ^b^Parañca na samādape^eb^ti ‘‘amukassa itthannāmaṃ bhaṇḍaṃ avaharāhī’’ti paraṃ na āṇāpeyya.</p>
						<p>685. Parassa kiñci nādiyantoti sambandho. ^b^Āṇattiñcā^eb^ti ^b^ca^eb^-saddena saṃvidhānaṃ, saṅketañca saṅgaṇhāti.</p>
						<p>686.^b^Garukaṃ bhaṇḍa^eb^nti pādagghanakabhāvena garubhaṇḍaṃ. ^b^‘‘Parikkhāra’’^eb^nti etassa visesanaṃ. ^b^Parassa parikkhāra^eb^nti parasantakaṃ yaṃ kiñci parikkhāraṃ.</p>
						<p>692.^b^Manussuttarike dhamme^eb^ti uttarimanussadhammavisaye. ^b^Katikaṃ katvānā^eb^ti ‘‘evaṃ nisinne evaṃ ṭhite evaṃ gamane atthaṃ ^a^M2.0498^ea^ āvikarotī’’tiādiṃ katvā. ^b^Sambhāvanādhippāyo^eb^ti ‘‘arahā’’ti gahetvā mahāsambhāvanaṃ karotīti adhippāyo hutvā. ^b^Atikkamati ce^eb^ti tathā kataṃ katikaṃ atikkamati ce, tathārūpaṃ nisajjaṃ vā ṭhānaṃ vā gamanaṃ vā karotīti attho. ^b^Cuto^eb^ti ^a^V2.0395^ea^ tathārūpaṃ nisajjādiṃ disvā kenaci manussajātikena ‘‘arahā’’ti taṅkhaṇe ñāte so puggalo pārājikaṃ āpajjati.</p>
						<p>693. Ekavatthukā kathaṃ bhaveyyunti yojanā.</p>
						<p>694.^b^Itthiyā^eb^ti ekissā itthiyā. ^b^Paṭipajjanto^eb^ti ekakkhaṇe aññena purisena vuttasāsanaṃ vatvā, iminā ca ‘‘paṭiggaṇhāti, vīmaṃsatī’’ti aṅgadvayassa purimasiddhataṃ dīpeti imassa paccāharaṇakatañca. Kāyasaṃsaggaṃ samāpajjitvā duṭṭhullaṃ vatvā attakāmapāricariyāya vaṇṇaṃ bhaṇanto.</p>
						<p>695.^b^Yathāvuttaṃ vattaṃ acaritvā^eb^ti bhagavatā vuttaṃ parivāsādivattaṃ acaritvā.</p>
						<p>696. Bhikkhunīhi asādhāraṇasikkhāpadattā āha ^b^‘‘natthi saṅghādisesatā’’^eb^ti.</p>
						<p>697.^b^Yena kuddho pasaṃsito^eb^ti ettha ‘‘nindito cā’’ti seso.</p>
						<p>698. Titthiyānaṃ vaṇṇamhi bhaññamāne yo kujjhati, so ārādhakoti yojanā, paritosito pasaṃsitoti adhippāyo. Titthiyapubbo imasmiṃ sāsane pabbajjaṃ labhitvā titthiyānaṃ vaṇṇasmiṃ bhaññamāne sutvā sace kuppati anattamanaṃ karoti, ^b^ārādhako^eb^ saṅghārādhako saṅghaṃ paritosento hoti, sambuddhassa vaṇṇasmiṃ bhaññamāne yadi kujjhati, ninditoti yojanā. Ettha ^b^sambuddhassā^eb^ti upalakkhaṇaṃ.</p>
						<p>701.^b^Gahetvā^eb^ti ^a^M2.0499^ea^ paṭiggahetvā.</p>
						<p>751.^b^‘‘Na rattacitto’’^eb^tiādinā purimānaṃ tiṇṇaṃ pārājikānaṃ vītikkamacittuppādamattassāpi abhāvaṃ dīpeti. ^b^Maraṇāyā^eb^ti ettha ‘‘manussajātikassā’’ti idaṃ pārājikapakaraṇatova labbhati. ^b^Tassā^eb^ti kiñci dentassa. ^b^Ta^eb^nti tathā dīyamānaṃ.</p>
						<p>752.^b^‘‘Parājayo’’^eb^ti ^a^V2.0396^ea^ idaṃ abhabbapuggalesu saṅghabhedakassa antogadhattā vuttaṃ. Salākaggāhenāpi saṅghaṃ bhindanto saṅghabhedakova hoti.</p>
						<p>753. Addhayojane yaṃ tiṇṇaṃ cīvarānaṃ aññataraṃ ekaṃ ^b^cīvaraṃ^eb^ nikkhipitvānāti yojanā.</p>
						<p>754. Suppatiṭṭhitanigrodhasadise rukkhamūlake ticīvaraṃ nikkhipitvā addhayojane aruṇaṃ uṭṭhāpentassāti yojanā.</p>
						<p>755. Kāyikā nānāvatthukāyo ^b^sambahulā^eb^ āpattiyo apubbaṃ acarimaṃ ekakkhaṇe kathaṃ phuseti yojanā.</p>
						<p>757. Vācasikā na kāyikā nānāvatthukāyo sambahulā āpattiyo apubbaṃ acarimaṃ ekakkhaṇe kathaṃ phuseti yojanā.</p>
						<p>758.^b^Vinayanasatthe^eb^ti vinayapiṭake. ^b^Tassa^eb^ bhikkhussa.</p>
						<p>759.^b^‘‘Itthiyā’’^eb^tiādīsu sahatthe karaṇavacanaṃ. Itthiyā vā purisena vā paṇḍakena vā nimittake methunaṃ na ^b^sevanto^eb^ na paṭisevanto methunapaccayā cutoti yojanā.</p>
						<p>760. Kāyasaṃsaggoyeva ^a^M2.0500^ea^^b^kāyasaṃsaggatā,^eb^ taṃ āpannā. ^b^Aṭṭhavatthukaṃ chejja^eb^nti evaṃnāmakaṃ pārājikaṃ.</p>
						<p>762.^b^Samaye piṭṭhisaññite^eb^ti gimhānaṃ pacchimamāsassa paṭhamadivasato yāva hemantassa paṭhamadivaso, etthantare sattamāsamatte piṭṭhisaññite samaye. ‘‘Mātuyāpi cā’’ti vattabbe ^b^‘‘mātarampi cā’’^eb^ti vuttaṃ. Soyeva vā pāṭho.</p>
						<p>764.^b^‘‘Avassutahatthato hi piṇḍaṃ gahetvā’’^eb^ti iminā saṅghādisesassa vatthumāha, ^b^lasuṇa^eb^nti ^a^V2.0397^ea^ pācittiyassa vatthuṃ, ^b^manussamaṃsa^eb^nti thullaccayavatthuṃ, ^b^akappamañña^eb^nti dukkaṭavatthuṃ. ^b^Akappamañña^eb^nti ettha ‘‘maṃsa’’nti seso. ‘‘Sabbe ekato’’ti padacchedo. ^b^Ekato^eb^ti ettha ‘‘madditvā’’ti seso, akappiyamaṃsehi saddhiṃ ekato madditvā khādatīti attho. Sabbametaṃ ‘‘gahetvā, madditvā, khādatī’’ti kiriyānaṃ kammavacanaṃ. ^b^Manussamaṃsañcā^eb^ti ettha ^b^ca^eb^-saddo paccekaṃ yojetabbo hoti. ^b^Tassā^eb^ti bhikkhuniyā. Saṅghādisesapācittiyadukkaṭapāṭidesanīyathullaccayāni ekakkhaṇe honti.</p>
						<p>765. ‘‘Puggalo eko’’ti padacchedo. ^b^Dvepi ca puṇṇavassā^eb^ti paripuṇṇavīsativassā ca dve sāmaṇerā. ^b^Ekāva tesaṃ pana kammavācā^eb^ti tesaṃ ubhinnaṃ sāmaṇerānaṃ ekena ācariyena ekāva upasampadakammavācā katā. ^b^Ekassā^eb^ti ekassāpi sāmaṇerassa. ^b^Kamma^eb^nti upasampadakammaṃ. ^b^Na rūhate^eb^ti na sampajjati, kimettha kāraṇaṃ, vada bhaddamukhāti adhippāyo.</p>
						<p>766.^b^Mahiddhikesū^eb^ti dvīsu sāmaṇeresu. Sace pana eko kesaggamattampi ^b^ākāsago^eb^ ākāsaṭṭho hoti ^a^M2.0501^ea^, ākāsagatasseva kataṃ taṃ upasampada^b^kammaṃ neva rūhati^eb^ neva sampajjati, bhūmigatassa rūhatīti yojanā.</p>
						<p>767. Iddhiyā ākāse ṭhitena saṅghena bhūmigatassa sāmaṇerassa upasampadakammaṃ na kātabbaṃ. Yadi karoti, kuppatīti yojanā. Idañca sabbakammānaṃ sādhāraṇalakkhaṇaṃ. Yathāha – ‘‘saṅghenāpi ākāse nisīditvā bhūmigatassa kammaṃ na kātabbaṃ. Sace karoti, kuppatī’’ti (pari. aṭṭha. 481).</p>
						<p>768. Vatthaṃ kappakatañca na hoti, rattañca na hoti, kesakambalādi akappiyañca hoti, ^b^nivatthassa panāpatti^eb^ taṃ pana nivatthassa bhikkhuno āpatti hoti. Anāpatti kathaṃ siyā, vada bhaddamukhāti yojanā.</p>
						<p>769.^b^Ettha^eb^ etasmiṃ akappiyavatthudhāraṇe tannimittaṃ. Acchinnacīvarassa bhikkhuno anāpatti siyāti yojanā. ^b^‘‘Kiñcipī’’^eb^tiādinā vuttamevatthaṃ samattheti. ^b^Assa^eb^ acchinnacīvarassa ^a^V2.0398^ea^ bhikkhussa akappiyaṃ nāma kiñcipi cīvaraṃ na vijjati, tasmā anāpattīti adhippāyo.</p>
						<p>770.^b^Kutopi ca^eb^ purisassa hatthato bhojanassa ^b^kiñci^eb^ na gaṇhati, bhojanato kiñcipi sayampi kassaci purisassa na deti, tathāpi ^b^garukaṃ vajjaṃ^eb^ saṅghādisesāpattiṃ ^b^upeti^eb^ āpajjati, taṃ kathamāpajjati, tvaṃ yadi vinaye kusalo asi, ^b^me^eb^ mayhaṃ ^b^vada^eb^ etaṃ kāraṇaṃ kathehīti yojanā. ^b^Have^eb^ti nipātamattaṃ.</p>
						<p>771.^b^Yā pana^eb^ bhikkhunī aññāya bhikkhuniyā ‘‘iṅgha, ayye, yaṃ te eso purisapuggalo deti khādanīyaṃ vā’’tiādinā (pāci. 705) saṅghādisesamātikāya vuttanayena uyyojitā ^b^avassutamhā^eb^ purisapuggalā yaṃ kiñci bhojanaṃ ^b^ādāya^eb^ paṭiggahetvā ^a^M2.0502^ea^ sace bhuñjati, sā tathā bhuñjantī yāya uyyojitā bhuñjati, tassā uyyojikāya ^b^dhīrā^eb^ vinayadharā paṇḍitā ^b^saṅghādisesaṃ kathayanti^eb^ tassā uyyojitāya bhojanapariyosāne uyyojikāya saṅghādisesaṃ vadantīti yojanā. Yathāha – ‘‘tassā hi bhojanapariyosāne uyyojikāya saṅghādiseso hotī’’ti (pari. aṭṭha. 481).</p>
						<p>772. Taṃ kathaṃ yadi ^b^bujjhasi^eb^ jānāsi, sādhukaṃ ^b^brūhi^eb^ kathehīti yojanā.</p>
						<p>773.^b^Nisevite^eb^ti tāya uyyojitāya bhikkhuniyā tassa purisapuggalassa hatthato paṭiggahite tasmiṃ dantapone paribhutte uyyojikā lahuvajjaṃ āpajjatīti attho.</p>
						<p>775.^b^‘‘Ukkhittako’’^eb^ti iminā āpattivajjamāha. Yathāha – ‘‘tena hi saddhiṃ vinayakammaṃ natthi, tasmā so saṅghādisesaṃ āpajjitvā chādento vajjaṃ na phusatī’’ti.</p>
						<p>776.^b^Sappāṇappāṇaja^eb^nti sappāṇake ca appāṇake ca jātaṃ. ^b^Neva jaṅgama^eb^nti pādehi bhūmiyaṃ neva carantaṃ. ^b^Na vihaṅgama^eb^nti ākāse pakkhaṃ pasāretvā na carantaṃ. ^b^Dvija^eb^nti dvīhi paccayehi, dvikkhattuṃ vā jātattā dvijaṃ. ^b^Kanta^eb^nti manoharaṃ. ^b^Akanta^eb^nti amanoharaṃ.</p>
						<p>777. Sappāṇajo ^a^V2.0399^ea^ saddo cittajo vutto, appāṇajo utujo saddo vutto, so pana ^b^dvīheva^eb^ paccayehi jātattā ‘‘dvijo’’ti matoti yojanā.</p>
						<p>778.^b^‘‘Vinaye’’^eb^tiādigāthā vaṇṇitatthāyeva.</p>
						<p>Iti uttare līnatthapakāsaniyā</p>
						<p>Sedamocanakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Sādhāraṇāsādhāraṇakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>779-80.^b^Sabbasikkhāpadāna^eb^nti ^a^M2.0503^ea^ ubhatovibhaṅgāgatānaṃ sabbasikkhāpadānaṃ. ^b^Bhikkhūhi bhikkhunīhī^eb^ti ubhayattha sahatthe karaṇavacanaṃ. Bhikkhūhi bhikkhunīnañca, bhikkhunīhi bhikkhūnañcāti ubhayattha asādhāraṇapaññattañca, ^b^tathā^eb^ bhikkhūhi bhikkhunīnañca, bhikkhunīhi bhikkhūnañcāti ubhayattha sādhāraṇasikkhāpadañca ahaṃ vakkhāmīti yojanā. ^b^Samāhitā^eb^ti ekaggacittā. ^b^Taṃ^eb^ mayā vuccamānaṃ nidānādinayaṃ. ^b^Suṇāthā^eb^ti sotujanaṃ sakkaccasavane niyojeti.</p>
						<p>781.^b^‘‘Nidāna’’^eb^ntiādigāthā vuttatthāva.</p>
						<p>782-3.^b^‘‘Kati vesāliyā’’^eb^tiādi pucchāgāthā uttānatthāyeva.</p>
						<p>786. ‘‘Dasa vesāliyā’’tiādivissajjanagāthānaṃ ^b^‘‘methuna’’^eb^ntiādayo niddesavasena vuttā. ^b^Viggaho^eb^ti manussaviggahaṃ pārājikaṃ. ^b^Catutthantimavatthuka^eb^nti uttarimanussadhammapārājikaṃ. ^b^Atirekacīvara^eb^nti paṭhamakathinaṃ. ^b^Suddhakāḷakeḷakalomaka^eb^nti eḷakalomavagge dutiyaṃ.</p>
						<p>787.^b^Bhūta^eb^nti paṭhame musāvādavagge aṭṭhamaṃ. ^b^Paramparañcevā^eb^ti paramparabhojanasikkhāpadaṃ. ^b^Mukhadvāra^eb^nti catutthe bhojanavagge dasamaṃ. ^b^Bhikkhunīsu ca akkoso^eb^ti bhikkhunipātimokkhe chaṭṭhe ārāmavagge dutiyaṃ.</p>
						<p>788.^b^Dve^eb^^a^V2.0400^ea^^b^anuddhaṃsanānī^eb^ti aṭṭhamanavamasaṅghādisesā. ^b^Cīvarassa paṭiggaho^eb^ti cīvaravagge pañcamaṃ.</p>
						<p>789.^b^Rūpiya^eb^nti eḷakalomavagge aṭṭhamaṃ. ^b^Suttaviññattī^eb^ti pattavagge chaṭṭhaṃ. ^b^Ujjhāpana^eb^nti dutiye bhūtagāmavagge tatiyaṃ. ^b^Paripācitapiṇḍo^eb^ti ^a^M2.0504^ea^ tatiye ovādavagge navamaṃ. ^b^Tatheva gaṇabhojana^eb^nti catutthe bhojanavagge dutiyaṃ.</p>
						<p>790.^b^Vikāle bhojanañcevā^eb^ti tattheva sattamaṃ. ^b^Cāritta^eb^nti acelakavagge pañcame chaṭṭhaṃ. ^b^Nhāna^eb^nti surāpānavagge chaṭṭhe sattamaṃ. ^b^Ūnavīsativassa^eb^nti sattame sappāṇakavagge pañcamaṃ. ^b^Datvā saṅghena cīvara^eb^nti aṭṭhame sahadhammikavagge navamaṃ.</p>
						<p>791.^b^Vosāsantī^eb^ti dutiyaṃ bhikkhupāṭidesanīyaṃ. ^b^Naccaṃ vā gītaṃ vā^eb^ti paṭhame lasuṇavagge dasamaṃ. ^b^Cārikadvaya^eb^nti catutthe tuvaṭṭavagge sattamaṭṭhamāni. ^b^Chandadānenā^eb^ti aṭṭhame kumāribhūtavagge ekādasamaṃ. ^b^‘‘Chandadānetī’’^eb^ti vā pāṭho. ‘‘Chandadānaṃ iti ime’’ti padacchedo.</p>
						<p>792.^b^Kuṭī^eb^ti chaṭṭho saṅghādiseso. ^b^Kosiya^eb^nti nissaggiyesu dutiye eḷakalomavagge paṭhamaṃ. ^b^Seyya^eb^nti musāvādavagge pañcamaṃ. ^b^Pathavī^eb^ti musāvādavagge dasamaṃ. ^b^Bhūtagāmaka^eb^nti bhūtagāmavagge dutiye paṭhamaṃ. ^b^Sappāṇakañca siñcantī^eb^ti bhūtagāmavagge dasamaṃ.</p>
						<p>800.^b^Chaūnāni tīṇeva satānī^eb^ti chahi ūnāni tīṇeva satāni, catunavutādhikāni dvisatānīti attho. ^b^Samacetasā^eb^ti –</p>
						<p>‘‘Vadhake devadattamhi, core aṅgulimālake;</p>
						<p>Dhanapāle rāhule ca, sabbattha samamānaso’’ti. (mi. pa. 6.6.5; dha. pa. aṭṭha. 1.16 devadattavatthu; itivu. aṭṭha. 100) –</p>
						<p>Vacanato ^a^V2.0401^ea^ sabbesu hitāhitesu, lābhālābhādīsu ca aṭṭhasu lokadhammesu nibbikāratāya ca samānacittena tathāgatena.</p>
						<p>^b^Vuttāvasesā^eb^ti ^a^M2.0505^ea^ vesāliyādīsu chasu nagaresu vuttehi avasiṭṭhāni. ^b^Ime sabbe^eb^ imāni sabbāni sikkhāpadāni sāvatthiyaṃ katāni bhavanti, paññattāni hontīti attho.</p>
						<p>801.^b^Pārājikāni cattārī^eb^ti vesāliyaṃ vuttaṃ methunamanussaviggahauttarimanussadhammaṃ, rājagahe adinnādānanti cattāri. ^b^Satta saṅghādisesakā^eb^ti rājagahe vuttā dve anuddhaṃsanā, dve ca bhedā, āḷaviyaṃ kuṭikāro, kosambiyaṃ mahallakavihāro, dovacassanti satta. ^b^Nissaggiyāni aṭṭhevā^eb^ti vesāliyaṃ atirekacīvaraṃ, kāḷakaeḷakalomaṃ, rājagahe cīvarapaṭiggahaṇaṃ, rūpiyapaṭiggahaṇaṃ, suttaviññatti, āḷaviyaṃ kosiyamissakaṃ, kapilavatthumhi eḷakalomadhovanaṃ, ūnapañcabandhananti aṭṭha.</p>
						<p>^b^Dvattiṃseva ca khuddakā^eb^ti vesāliyaṃ bhūtārocanaṃ, paramparabhojanaṃ, appaṭiggahaṇaṃ, acelakaṃ, ‘‘yā pana bhikkhunī bhikkhuṃ akkoseyyā’’ti pañca, rājagahe ujjhāpanakaṃ, bhikkhuniparipācitapiṇḍo, gaṇabhojanaṃ, vikālabhojanaṃ, ‘‘yo pana bhikkhu nimantito’’tiādi ca, ‘‘orenaḍḍhamāsaṃ nahāyeyyā’’ti, ūnavīsativassaṃ, ‘‘samaggena saṅghena cīvaraṃ datvā’’ti bhikkhūnaṃ aṭṭha, bhikkhunīnaṃ pana ‘‘naccaṃ vā gītaṃ vā’’tiādi ca, ‘‘yā pana bhikkhunī antovassa’’ntiādi ca, ‘‘yā pana bhikkhunī vassaṃvutthā’’tiādi cāti dvayaṃ, ‘‘yā pana bhikkhunī pārivāsikachandadānenā’’tiādi cāti cattāri, āḷaviyaṃ anupasampannena uttari dirattatirattaṃ, ‘‘pathaviṃ khaṇeyya vā’’tiādi, bhūtagāmapātabyatāya, ‘‘jānaṃ sappāṇakaṃ udaka’’nti cattāri, kosambiyaṃ aññavādake vihesake, yāvadvārakosā aggaḷaṭṭhapanāya, surāmerayapāne, anādariye, ‘‘yo pana bhikkhu bhikkhūhi sahadhammika’’ntiādi cāti pañca, kapilavatthumhi ‘‘bhikkhunupassayaṃ gantvā’’tiādi, ‘‘agilānena ^a^M2.0506^ea^ bhikkhunā cātumāsa’’ntiādi, ‘‘aṭṭhimayaṃ vā dantamayaṃ vā’’tiādi tīṇi bhikkhūnaṃ, bhikkhunīnaṃ pana ‘‘udakasuddhikaṃ panā’’tiādi, ‘‘ovādāya vā’’tiādīti dve, bhaggesu ‘‘agilāno visibbanāpekkho’’tiādi ekanti etāni bāttiṃseva pācittiyāni.</p>
						<p>802.^b^Dve^eb^^a^V2.0402^ea^^b^gārayhā^eb^ti ‘‘bhikkhu paneva kulesū’’tiādi, ‘‘yāni kho pana tāni āraññakānī’’tiādi cāti dve pāṭidesanīyā. ^b^Tayo sekhā^eb^ti kosambiyaṃ na surusurukārakaṃ, bhaggesu na sāmisena hatthena pānīyathālakaṃ, na sasitthakaṃ pattadhovananti tīṇi sekhiyāni. ^b^Chappaññāseva^eb^ sikkhāpadāni piṇḍitāni vesāliyādīsu ^b^chasu nagaresu^eb^ paññattāni bhavantīti yojanā.</p>
						<p>803. Sattasu nagaresu paññattāni ^b^etāni sabbāneva^eb^ sikkhāpadāni pana aḍḍhuḍḍhāni satāneva bhavanti. Sāvatthiyaṃ paññattehi catunavutādhikadvisatasikkhāpadehi saddhiṃ chasu nagaresu paññattāni chapaññāsa sikkhāpadāni paññāsādhikāni tīṇi satāni bhavantīti attho. Aḍḍhena catutthaṃ yesaṃ tāni ^b^aḍḍhuḍḍhāni^eb^.</p>
						<p>804-10. Evaṃ nidānavasena nagaraṃ dassetvā idāni nidānamaññamasesetvā ubhatovibhaṅgāgatānaṃ sabbesaṃ sikkhāpadānaṃ kevalaṃ piṇḍavasena gaṇanaṃ dassetumāha ^b^‘‘sikkhāpadāni bhikkhūna’’^eb^ntiādi.</p>
						<p>811. Evaṃ sabbasikkhāpadānaṃ nidānañca gaṇanañca dassetvā idāni asādhāraṇāni dassetumāha ^b^‘‘chacattālīsā’’^eb^tiādi. Bhikkhūnaṃ bhikkhunīhi asādhāraṇabhāvaṃ mahesinā gamitāni sikkhāpadāni chacattālīseva hontīti yojanā. Iminā uddesamāha.</p>
						<p>814. ‘‘Cha ^a^M2.0507^ea^ ca saṅghādisesā’’tiādīhi dvīhi gāthāhi niddesaṃ dassetvā ^b^‘‘vissaṭṭhī’’^eb^tiādinā paṭiniddesamāha.</p>
						<p>815. ‘‘Nissaggiye ādivaggasmi’’nti padacchedo. ^b^Dhovana^eb^nti aññātikāya bhikkhuniyā cīvaradhovanaṃ. ^b^Paṭiggaho^eb^ti tassāyeva hatthato cīvarapaṭiggahaṇaṃ.</p>
						<p>816.^b^Ārañña^eb^nti ekūnatiṃsatimaṃ sikkhāpadaṃ.</p>
						<p>817. Bhikkhūnaṃ, bhikkhunīnañca vuttāni sabbāni pācittiyāni gaṇanāvasā aṭṭhāsītisataṃ ^a^V2.0403^ea^ bhavantīti yojanā. ^b^Aṭṭhāsītisata^eb^nti bhikkhunipātimokkhāgataṃ chasaṭṭhisatapācittiyaṃ vakkhamānehi bhikkhuniyatehi bāvīsatipācittiyehi saddhiṃ aṭṭhāsītisataṃ hoti. ^b^Tato^eb^ti aṭṭhāsītādhikasatapācittiyato niddhāritāni etāni dvāvīsati khuddakāni bhikkhūnaṃ pātimokkhake bhavantīti yojanā.</p>
						<p>818.^b^Bhikkhunivaggo^eb^ti bhikkhunīnaṃ ovādavaggo. Paramparabhojane paññattaṃ sikkhāpadaṃ ^b^paramparabhojanaṃ,^eb^ paramparabhojanena saha vattatīti ^b^saparamparabhojano^eb^.</p>
						<p>822.^b^‘‘Ekato pana paññattā’’^eb^tiādi nigamanaṃ. Bhikkhunīhi asādhāraṇataṃ gatā ekatova paññattā ^b^ime^eb^ imāni sikkhāpadāni piṇḍitāni chacattālīsa hontīti yojanā.</p>
						<p>823. Mahesinā bhikkhūhi asādhāraṇabhāvaṃ gamitāni bhikkhunīnaṃ sikkhāpadāni paripiṇḍitāni sataṃ, tiṃsa ca bhavantīti yojanā.</p>
						<p>824. Evaṃ ^a^M2.0508^ea^ uddiṭṭhānaṃ niddesamāha ^b^‘‘pārājikānī’’^eb^tiādinā. ^b^Pārājikāni cattārī^eb^ti ubbhajāṇumaṇḍalikavajjapaṭicchādikaukkhittānuvattikaaṭṭhavatthukasaṅkhātāni cattāri pārājikāni.</p>
						<p>826. Dvīhi gāthāhi niddiṭṭhānaṃ paṭiniddeso ^b^‘‘bhikkhunīnaṃ tu saṅghādisesehī’’^eb^tiādi. Catunnaṃ pārājikānaṃ uddesavaseneva pākaṭattā paṭiniddese aggahaṇaṃ. ^b^Ādito chā^eb^ti ussayavādikādayo cha saṅghādisesā. ^b^‘‘Ādito’’^eb^ti idaṃ ‘‘yāvatatiyakā’’ti imināpi yojetabbaṃ, aṭṭhasu yāvatatiyakesu purimāni cattāri sikkhāpadānīti vuttaṃ hoti.</p>
						<p>827.^b^Sattaññadatthikādīnī^eb^ti ^b^ādi^eb^-saddena aññadatthikasikkhāpadato pacchimāni cattāri, purimāni ‘‘aññaṃ viññāpeyya, aññaṃ cetāpeyyā’’ti dve ca gahitāni. ^b^Patto cevā^eb^ti paṭhamaṃ pattasannicayasikkhāpadamāha. Dutiyavagge purimasikkhāpadadvayaṃ ^b^‘‘garuṃ lahu’’^eb^nti iminā gahitaṃ.</p>
						<p>828.^b^Idha^eb^^a^V2.0404^ea^ bhikkhunipātimokkhe etāni pana dvādaseva nissaggiyāni satthārā bhikkhunīnaṃ vasena ekato paññattānīti yojanā.</p>
						<p>829-30.^b^‘‘Sabbeva gaṇanāvasā’’^eb^tiādi nigamanaṃ. Bhikkhūhi asādhāraṇataṃ gatā bhikkhunīnaṃ ekato paññattā sataṃ, tiṃsa bhavantīti yojanā.</p>
						<p>831-3. ‘‘Asādhāraṇā ubhinna’’nti padacchedo. Ubhinnaṃ asādhāraṇasikkhāpadāni satañca sattati ca cha ca bhavanti. Evamuddiṭṭhānaṃ niddeso ^b^‘‘pārājikāni cattārī’’^eb^tiādi. Bhikkhūhi asādhāraṇāni bhikkhunīnaṃ ^b^cattāri pārājikāni. Dasaccha^eb^^a^M2.0509^ea^^b^cā^eb^ti bhikkhūhi asādhāraṇāni bhikkhunīnaṃ saṅghādisesā dasa, bhikkhunīhi asādhāraṇāni bhikkhūnaṃ vissaṭṭhiādikā saṅghādisesā cha cāti saṅghādisesā soḷasa.</p>
						<p>^b^Aniyatā duve cevā^eb^ti bhikkhunīhi asādhāraṇāni bhikkhūnaṃ aniyatā dve ca. ^b^Nissaggā catuvīsatī^eb^ti bhikkhunīhi asādhāraṇāni bhikkhūnaṃ dvādasa, bhikkhūhi asādhāraṇāni bhikkhunīnaṃ dvādasāti evaṃ nissaggiyā catuvīsati ca. ^b^Sataṃ aṭṭhārasa khuddakā^eb^ti bhikkhunīhi asādhāraṇāni bhikkhūnaṃ bāvīsati, bhikkhūhi asādhāraṇāni bhikkhunīnaṃ channavutīti aṭṭhārasādhikasataṃ khuddakāni ca. ^b^Etthā^eb^ti imasmiṃ asādhāraṇasaṅgahe.</p>
						<p>^b^Dvādaseva ca gārayhā^eb^ti bhikkhunīhi asādhāraṇāni bhikkhūnaṃ cattāri, bhikkhūhi asādhāraṇāni bhikkhunīnaṃ aṭṭhāti ete pāṭidesanīyā cāti ime chasattatiadhikāni satasikkhāpadāni ubhinnampi asādhāraṇānīti yojanā.</p>
						<p>834. Ubhinnampi sādhāraṇāni satthunā paññattāni sikkhāpadāni satañca sattati ca cattāri ca bhavantīti pakāsitāti yojanā.</p>
						<p>835-6.^b^Pārājikāni cattārī^eb^ti methunaadinnādānamanussaviggahauttarimanussadhammapārājikāni cattāri ca. ^b^Satta saṅghādisesakā^eb^ti sañcarittaamūlakaaññabhāgiyā, cattāro yāvatatiyakā cāti saṅghādisesā satta ca. ^b^Aṭṭhārasa ca nissaggā^eb^ti nissaggiyesu paṭhame cīvaravagge ^a^V2.0405^ea^ dhovanapaṭiggahaṇasikkhāpadadvayavajjitāni aṭṭha, eḷakalomavagge aṭṭhamanavamadasamānīti tayo, pattavagge paṭhamapattavassikasāṭikaāraññakasikkhāpadattayassa vajjitāni satta cāti ^a^M2.0510^ea^ imāni aṭṭhārasa nissaggiyasikkhāpadāni ca. ^b^Samasattati khuddakā^eb^ti –</p>
						<p>‘‘Sabbo bhikkhunivaggopi…pe… dvāvīsati bhavanti hī’’ti. (u. vi. 818-821) –</p>
						<p>Vuttā bhikkhūnaṃ bhikkhunīhi asādhāraṇāti imehi bāvīsatipācittiyehi vajjitāni avasesāni sattati pācittiyāni ca ubhayasādhāraṇavasena paññattāni. Pañcasattati sekhiyāpi cāti ^b^ubhinnaṃ^eb^ bhikkhubhikkhunīnaṃ ^b^samasikkhatā^eb^ sādhāraṇasikkhāpadāni sabbaso sataṃ, sattati, cattāri ca hontīti yojanā.</p>
						<p>Iti uttare līnatthapakāsaniyā</p>
						<p>Sādhāraṇāsādhāraṇakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Lakkhaṇakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>837.^b^Ito^eb^ti sādhāraṇāsādhāraṇakathāya paraṃ. ^b^Sabbaga^eb^nti sabbasikkhāpadasādhāraṇaṃ. ^b^Vadato me^eb^ti vadato mama vacanaṃ. ^b^Nibodhathā^eb^ti nisāmetha, ekaggacittā hutvā sakkaccaṃ suṇāthāti attho.</p>
						<p>838-9. ‘‘Vipatti āpatti anāpattī’’ti padacchedo. ‘‘Āṇatti aṅga’’nti padacchedo. ^b^Vajjakammapabhedaka^eb^nti vajjapabhedakaṃ kammapabhedakaṃ. ^b^Tikadvaya^eb^nti kusalattikavedanāttikadvayaṃ. ^b^Sabbatthā^eb^ti ^b^idaṃ pana^eb^ sattarasavidhasabbasādhāraṇalakkhaṇaṃ. ^b^Sabbattha^eb^ sabbesu sikkhāpadesu.</p>
						<p>840.^b^Idha^eb^ imasmiṃ sattarasavidhe yaṃ lakkhaṇaṃ pubbe vuttanayaṃ, yañca uttānaṃ, taṃ sabbaṃ vajjetvā ^b^atthajotanaṃ^eb^ atthappakāsanaṃ karissāmīti yojanā.</p>
						<p>841. Nidānaṃ ^a^M2.0511^ea^^a^V2.0406^ea^ nāma rājagahādisikkhāpadapaññattiṭṭhānabhūtāni satta nagarāni, taṃ pubbe dassitanti avasiṭṭhāni dassetumāha ^b^‘‘puggalo’’^eb^tiādi. ^b^Puggalo nāma^eb^ katamo? Yaṃ yaṃ bhikkhuniṃ, bhikkhuñca ārabbha sikkhāpadaṃ paññattaṃ, ^b^ayaṃ^eb^ bhikkhunī ca bhikkhu ca sikkhāpadapaññattiyā ādikammiko puggaloti vuccatīti yojanā.</p>
						<p>842.^b^Dhaniyādayo^eb^ti ^b^ādi^eb^-saddena sambahulā bhikkhū, vaggumudātīriyā bhikkhū, seyyasako, udāyī, āḷavakā bhikkhū, channo, mettiyabhūmajakā, devadatto, assajipunabbasukā bhikkhū, chabbaggiyā bhikkhū, upanando sakyaputto, aññataro bhikkhu, hatthako sakyaputto, anuruddho, sattarasavaggiyā bhikkhū, cūḷapanthako, belaṭṭhasīso, āyasmā ānando, sāgatatthero, ariṭṭho bhikkhu, āyasmā ānandoti ime ekavīsati saṅgahitā.</p>
						<p>843.^b^Thullanandādayo^eb^ti ^b^ādi^eb^-saddena sundarīnandā, chabbaggiyā bhikkhuniyo, aññatarā bhikkhunī, caṇḍakāḷī, sambahulā bhikkhuniyo, dve bhikkhuniyoti chayime saṅgahitā. ^b^Sabbe^eb^ti ubhayapātimokkhe ādikammikā sabbe puggalā.</p>
						<p>844.^b^Vatthū^eb^ti ^b^vatthu^eb^ nāma sudinnādino tassa tasseva puggalassa methunādikassa ca ^b^vatthuno^eb^ sabbappakārena ^b^ajjhācāro^eb^ vītikkamo pavuccatīti yojanā.</p>
						<p>845-6. Kevalā mūlabhūtā paññatti. Anu ca anuppanno ca sabbattha ca padeso ca ^b^anvanuppannasabbatthapadesā,^eb^ teyeva padāni ^b^anvanuppannasabbatthapadesapadāni,^eb^ tāni pubbakāni yāsaṃ paññattīnaṃ tā ^b^anvanuppannasabbatthapadesapadapubbikā^eb^. Tatheva sā paññattīti yojanā. Anupaññatti anuppannapaññatti sabbatthapaññatti padesapaññatti hoti. Ekato ubhato pubbā katheva ^a^M2.0512^ea^ sā paññattīti yojanā. Ekatopadaṃ ubhatopadañca pubbamassāti ^b^ekatoubhatopubbā,^eb^ ekatopaññatti ubhatopaññattīti vuttaṃ hoti.</p>
						<p>847.^b^Tattha^eb^ navadhāsu paññattīsu. Paññatti nāma katamāti āha ^b^‘‘yo methuna’’^eb^ntiādi. ‘‘Yo bhikkhu methunaṃ dhammaṃ paṭiseveyyā’’ti ca ‘‘yo bhikkhu adinnaṃ ādiyeyyā’’ti ca evamādikā sikkhāpadassa mūlabhūtā ^b^paññatti^eb^ hotīti yojanā.</p>
						<p>848.^b^Iccevamādikā^eb^ti ^a^V2.0407^ea^^b^ādi^eb^-saddena ‘‘sikkhaṃ apaccakkhāya dubbalyaṃ anāvikatvā’’ti ca ‘‘gāmā vā araññā vā’’ti ca evamādīnaṃ saṅgaho.</p>
						<p>849. Vajjake anuppanneyeva paññattā anuppannapaññatti, ^b^sā^eb^ anuppannapaññatti.</p>
						<p>850-1. Guṇaṅguṇupāhanasikkhāpadena saha cammattharaṇasikkhāpadañca ^b^dhuvanhānaṃ^eb^ dhuvanahānasikkhāpadaṃ, pañcavaggena upasampādanasikkhāpadañcāti ^b^esā catubbidhā^eb^ paññatti padesapaññatti nāmāti vuttāti yojanā. ^b^Majjhimadesasmiṃyeva hotī^eb^ti majjhimadesasmiṃyeva āpattikarā hoti. ^b^Na aññato^eb^ti na aññatra paccantimesu janapadesu desantare ṭhāne.</p>
						<p>852.^b^Ito^eb^ti catubbidhapadesapaññattito. ^b^Etthā^eb^ti imasmiṃ paññattibhede. ^b^Sādhāraṇadukādika^eb^nti sādhāraṇapaññatti asādhāraṇapaññatti, ekatopaññatti ubhatopaññattīti dukadvayaṃ. ^b^Atthato ekamevā^eb^ti atthato aññamaññasamānameva. Vipattāpattānāpattivinicchayo vitthāritoti idha na dassito. Ayaṃ panettha saṅkhepo – ^b^vipattī^eb^ti sīlaācāradiṭṭhiājīvavipattīnaṃ ^a^M2.0513^ea^ aññatarā. ^b^Āpattī^eb^ti pubbapayogādivasena āpattibhedo. ^b^Anāpattī^eb^ti ajānanādivasena anāpatti.</p>
						<p>853. Āpatti pana sāṇattikāpi hoti, anāṇattikāpi hotīti yojanā. ^b^‘‘Āṇattīti ca nāmesā āṇāpanā’’^eb^ti iminā āṇatti-saddassa sabhāvasādhāraṇattāti idhāha.</p>
						<p>854. Sabbasikkhāpadesupi sabbāsaṃ āpattīnaṃ sabbo pana aṅgabhedopi vibhāvinā ñātabboti yojanā.</p>
						<p>856. ‘‘Sā ca akriyasamuṭṭhānā’’ti padacchedo. Kāyena, vācāya vā dasāhabbhantare atirekacīvarassa anadhiṭṭhānena nissaggiyapācittiyaṃ hotīti ^b^‘‘paṭhame kathine viyā’’^eb^ti udāharaṇaṃ kataṃ.</p>
						<p>857.^b^Kriyākriyato hotī^eb^ti kiriyato ca akiriyato ca hoti. Tattha udāharaṇamāha ^b^‘‘cīvaraggahaṇe^eb^^a^V2.0408^ea^^b^viyā’’^eb^ti. Aññātikāya bhikkhuniyā hatthato cīvaraggahaṇaṃ ^b^kriyā,^eb^ pārivattakassa adānaṃ ^b^akriyā^eb^ti evaṃ kiriyāya ceva akiriyāya ca imaṃ āpajjati.</p>
						<p>858.^b^Siyā pana karontassa akarontassā^eb^ti yā pana āpatti siyā karontassa, siyā akarontassa hoti, ayaṃ siyā kiriyato, siyā akiriyato samuṭṭhāti. ^b^Siyā^eb^ti ca kadāci-saddatthe nipāto. Atrodāharaṇamāha ^b^‘‘rūpiyoggahaṇe viyā’’^eb^ti. Rūpiyassa uggahaṇe, uggaṇhāpane siyā kadāci kiriyato samuṭṭhāti, upanikkhittassa sādiyane kāyavācāhi kātabbassa akaraṇena kadāci akarontassa hotīti.</p>
						<p>859. Yā ^a^M2.0514^ea^ karoto akubbato, kadāci karontassa ca hoti, sā āpatti siyā kiriyākiriyato, siyā kiriyatopi ca hotīti yojanā. ‘‘Kuṭikārāpatti viyā’’ti vattabbaṃ. Sā hi vatthuṃ desāpetvā pamāṇātikkantaṃ karoto kiriyato samuṭṭhāti, adesāpetvā pamāṇātikkantaṃ, pamāṇayuttaṃ vā karoto kiriyākiriyato samuṭṭhāti.</p>
						<p>861.^b^Yato^eb^ āpattito. ^b^Ayaṃ^eb^ āpatti. Saññāya karaṇabhūtāya vimokkho etāyāti ^b^saññāvimokkhā^eb^. Ettha ca vītikkamasaññā avijjamānāpi āpattiyā vimuccanassa sādhakatamaṭṭhena gahitā. Yathā vuṭṭhiyā abhāvena jātaṃ dubbhikkhaṃ ‘‘vuṭṭhikata’’nti vuccati, evaṃsampadamidaṃ veditabbaṃ. ^b^Ayaṃ^eb^ sacittakāpatti.</p>
						<p>862-4.^b^Itarā pana^eb^ acittakāpatti. Vītikkamasaññāya abhāvena natthi vimokkho etāyāti ^b^nosaññāvimokkhā^eb^. ^b^Sucittena^eb^ savāsanakilesappahānena, sakalalokiyalokuttarakusalasampayogena ca sundaracittena bhagavatā ^b^pakāsitā sabbāva^eb^ āpatti cittassa vasena duvidhā siyunti yojanā. ^b^Sacittakasamuṭṭhānavasena panā^eb^ti sacittakasamuṭṭhānavaseneva. Sacittakamissakavivajjanatthāya ^b^pana^eb^-saddo evakārattho vutto.</p>
						<p>Yā sacittakehi vā acittakamissakasamuṭṭhānavasena vā samuṭṭhāti, ayaṃ acittakā.</p>
						<p>865.^b^Suvijjenā^eb^ti sobhamānāhi tīhi vijjāhi vā aṭṭhahi vā vijjāhi samannāgatattā ^a^V2.0409^ea^ suvijjena. ^b^Anavajjenā^eb^ti savāsanakilesāvajjarahitattā anavajjena bhagavatā ^a^M2.0515^ea^. ^b^Lokapaṇṇattivajjato^eb^ lokapaṇṇattivajjavasena sabbāva āpattiyo vajjavasena duvidhā dukā vuttāti yojanā.</p>
						<p>866.^b^Yassā sacittake pakkhe, cittaṃ akusalaṃ siyā^eb^ti yassā sacittakācittakasamuṭṭhānāya acittakāya surāpānādiāpattiyā sacittakasamuṭṭhānapakkhe cittaṃ akusalameva hoti, ayaṃ lokavajjā nāmāti attho. Yassā pana sacittakasamuṭṭhānāya paṭhamapārājikādiāpattiyā cittaṃ akusalameva hoti, tassā lokavajjatāya vattabbameva natthi. Acittakāpi vā āpatti sacittakapakkhe kusalacitte sati lokavajjatāya siddhāya acittakapakkhepi lokavajjo hoti, kimaṅgaṃ pana akusalacitteneva āpajjitabbāya āpattiyā lokavajjatāti sā visuṃ na vuttā.</p>
						<p>Yasmā pana paṇṇattivajjāya vatthuvītikkamavajjā siyā kusalaṃ, siyā abyākataṃ, tasmā tassā sacittakapakkhe cittaṃ kusalamevāti ayaṃ niyamo natthīti āha ^b^‘‘sesā paṇṇattivajjakā’’^eb^ti. ^b^‘‘Paṇṇattivajjakā’’^eb^ti iminā ca lakkhaṇena vatthuvijānanacittena sacittakapakkhe cittaṃ siyā kusalaṃ, siyā akusalaṃ, siyā abyākataṃ, tasmā tassā sacittakapakkhe cittaṃ akusalamevāti ayaṃ niyamo natthīti āha.</p>
						<p>867. Kāyadvārena āpajjitabbā ^b^kāyakammaṃ^eb^. Ubhayattha āpajjitabbā ^b^tadubhayaṃ^eb^ kāyakammaṃ vacīkammaṃ. Manodvāre āpatti nāma natthīti manokammaṃ na vuttaṃ. ‘‘Manodvāre āpatti nāma natthīti ca idaṃ yebhuyyavasena vuttaṃ upanikkhittasādiyanādīsu manodvārepi āpattisambhavato’’ti ācariyā.</p>
						<p>868-9.^b^Kusalāditikadvaya^eb^nti ^a^M2.0516^ea^ kusalattikañceva vedanāttikañca. Āpattiṃ āpajjanto kusalākusalacitto, tathā abyākatacitto vā hutvā āpajjatīti yojanā.</p>
						<p>^b^Dukkhādisaṃyuto^eb^ti ^b^ādi^eb^-saddena upekkhāvedanāsamaṅgino saṅgaho. Evaṃ santepi sabbasikkhāpadesu akusalacittavasena ekaṃ cittaṃ, kusalābyākatavasena dve cittāni, sabbesaṃ vasena tīṇi cittāni. Dukkhavedanāvasena ekā vedanā, sukhaupekkhāvasena dve, sabbāsaṃ vasena ^a^V2.0410^ea^ tisso vedanāti ayameva bhedo labbhati, na añño bhedo.</p>
						<p>Kusalattikaṃ sacepi gahitaṃ, na pana sabbesameva cittānaṃ vasena labbhati, atha kho āpattisamuṭṭhāpakānaṃ bāttiṃsacittānameva vasena labbhati. Bāttiṃseva hi cittāni āpattisamuṭṭhāpakāni. Dvādasa akusalāni, aṭṭha kāmāvacarakusalāni, dasa kāmāvacarakiriyacittāni, kusalato, kiriyato ca dve abhiññācittāni cāti evaṃ bāttiṃsacittehi samuṭṭhitāpi āpatti akusalā vā hoti abyākatā vā, natthi āpatti kusalaṃ. Yathāha ^b^samathakkhandhake^eb^ ‘‘āpattādhikaraṇaṃ siyā akusalaṃ siyā abyākataṃ, natthi āpattādhikaraṇaṃ kusala’’nti (cūḷava. 222; pari. 303). Ayaṃ pana pāṭho paṇṇattivajjaṃyeva sandhāya vutto, na lokavajjaṃ. Yasmiñhi pathavikhaṇanabhūtagāmapātabyatādike āpattādhikaraṇe kusalacittaṃ aṅgaṃ hoti, tasmiñca sati na sakkā vattuṃ ‘‘natthi āpattādhikaraṇaṃ kusala’’nti. Tasmā nayidaṃ aṅgapahonakacittaṃ sandhāya vuttaṃ. Yaṃ tāva āpattādhikaraṇaṃ lokavajjaṃ, taṃ ekantato akusalameva. Tattha ‘‘siyā akusala’’nti vikappo natthi. Yaṃ pana paṇṇattivajjaṃ, taṃ yasmā sañcicca ‘‘imaṃ āpattiṃ vītikkamāmī’’ti vītikkamantasseva akusalaṃ ^a^M2.0517^ea^ hoti, asañcicca pana kiñci ajānantassa sahaseyyādivasena āpajjanato abyākataṃ hoti, tasmā tattha sañciccāsañciccavasena imaṃ vikappabhāvaṃ sandhāya idaṃ vuttaṃ ‘‘āpattādhikaraṇaṃ siyā akusalaṃ siyā abyākataṃ, natthi āpattādhikaraṇaṃ kusala’’nti. Sace pana ‘‘yaṃ kusalacitto āpajjati, idaṃ vuccati āpattādhikaraṇaṃ kusala’’nti vadeyya, acittakānaṃ eḷakalomapadasodhammādisamuṭṭhānānampi kusalacittaṃ āpajjeyya, na ca tattha vijjamānampi kusalacittaṃ āpattiyā aṅgaṃ, kāyavacīviññattivasena pana calitapavattānaṃ kāyavācānaṃ aññatarameva aṅgaṃ, tañca rūpakkhandhapariyāpannattā abyākatanti.</p>
						<p>870.^b^Idaṃ tu lakkhaṇa^eb^nti idaṃ nidānādisādhāraṇavinicchayalakkhaṇaṃ.</p>
						<p>871.^b^‘‘Taru’’^eb^ntiādigāthā pubbe vuttatthāva. Ayaṃ pana viseso – tattha ‘‘dvayaṅkura’’nti vuttaṃ, idha ‘‘catussikha’’nti. Tattha ‘‘dvayaṅkura’’nti lokavajjapaṇṇattivajjānaṃ gahaṇaṃ ^a^V2.0411^ea^, idha ^b^catussikha^eb^nti catunnaṃ vipattīnaṃ. Cattāro sīkhā aṅkurā etassāti viggaho. Tattha vipatti ‘‘sattaphala’’nti sattaphalesu antogadhā, idha vipattiṭṭhāne vajjaṃ gahetvā sattaphalāni.</p>
						<p>872.^b^Anuttarataṃ gataṃ^eb^ attanā uttarassa uttamassa kassaci avijjamānattā ^b^imaṃ uttaraṃ^eb^ uttaraṃ nāma pakaraṇaṃ ^b^yo^eb^ theranavamajjhimesu aññataro ^b^pariyāpuṇāti^eb^ pāṭhassa paguṇavācuggatakaraṇena adhīyati, ^b^paripucchati^eb^ atthañca atthavaṇṇanaṃ sutvā sakkaccaṃ uggahetvā manasā pekkhitvā paññāya suppaṭivijjhitvā dhāreti, so ca bhikkhu ^b^ca^eb^-saddena evameva vinayavinicchaye yo bhikkhu yutto, so ca ^b^kāyavācavinaye^eb^ kāyavācāvītikkamānaṃ vinayane saṃvaraṇe ^a^M2.0518^ea^^b^vinaye^eb^ vinayapiṭake ^b^anuttarataṃ upayāti^eb^ attano uttaritarassa avijjamānataṃ upagacchati. Ettha kāraṇamāha ^b^‘‘uttarato’’^eb^ti, paguṇavācuggatakaraṇena adhītena atthavaṇṇanaṃ sutvā dhāraṇena suṭṭhu dhāritena iminā uttarapakaraṇena hetubhūtenāti attho.</p>
						<p>Iti uttare līnatthapakāsaniyā</p>
						<p>Lakkhaṇakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Sabbasaṅkalananayakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>873. Parivāre mukhāgatā katthapaññattivārādayo aṭṭha vārā, teyeva paccaya-saddena yojetvā vuttā aṭṭhapaccayavārāti vibhaṅgadvaye visuṃ visuṃ dassitā soḷasa parivārā assāti soḷasaparivāro, tassa ^b^soḷasaparivārassa^eb^. ^b^Sabbaṃ saṅkalanaṃ naya^eb^nti sabbesaṃ vuttānaṃ saṅkalananayānaṃ saṅgahetabbato sabbaṃ saṅkalabhedanaṃ nayaṃ.</p>
						<p>875.^b^Kāyikā chabbidhā^eb^ti paṭhamapārājikāpatti, kuṭikaraṇe payoge dukkaṭāpatti, ekaṃ piṇḍaṃ anāgate thullaccayāpatti, tasmiṃ āgate saṅghādisesāpatti, vikālabhojane pācittiyāpatti, paṭhamapāṭidesanīyāpattīti chabbidhā.</p>
						<p>^b^Tathā vācasikāpi cā^eb^ti catutthapārājikā, kuṭiyā kārāpane pubbagatiyo, padasodhammapācittiyaṃ, davakamyatāya hīnena khuṃsanaṃ, tassa dubbhāsitanti tathā chabbidhā.</p>
						<p>^b^Chādentassa^eb^^a^V2.0412^ea^^b^ca tisso^eb^ti bhikkhuniyā vajjapaṭicchādikāya pārājikaṃ, bhikkhuno saṅghādisesachādane pācittiyaṃ, attano duṭṭhullacchādane dukkaṭanti tisso ca.</p>
						<p>^b^Pañca^eb^^a^M2.0519^ea^^b^saṃsaggapaccayā^eb^ti kāyasaṃsagge bhikkhuniyā pārājikaṃ, bhikkhuno saṅghādiseso, kāyena kāyapaṭibaddhe thullaccayaṃ, nissaggiyena kāyapaṭibaddhe dukkaṭaṃ, aṅgulipatodake pācittiyanti kāyasaṃsaggapaccayā pañca āpattiyo.</p>
						<p>877. Bhikkhuniyā vajjapaṭicchādikāya pārājikaṃ, bhikkhussa saṅghādisesapaṭicchādakassa pācittiyanti duṭṭhullacchādane duve.</p>
						<p>879.^b^‘‘Gāmantare catassovā’’^eb^tiādi paṭiniddesato ca viññāyati.</p>
						<p>881.^b^Vajantiyā^eb^ti gacchantiyā.</p>
						<p>885. Yā pana bhikkhunī rattandhakāre appadīpe hatthapāse purisena saddhiṃ yadi sallapeyya, tassā pācitti. ^b^Dūre ṭhitā^eb^ hatthapāsaṃ vijahitvā ṭhitā vadeyya ce, dukkaṭamevāti yojanā.</p>
						<p>886.^b^Yā pana^eb^ bhikkhunī ^b^channe^eb^ paṭicchannaṭṭhāne divā purisena saddhiṃ ^b^assa^eb^ purisassa hatthapāse ṭhitā ^b^vadeyya^eb^ sallapeyya, tassā pācitti. Hatthapāsaṃ vijahitvā vadeyya ce, dukkaṭamevāti yojanā.</p>
						<p>891.^b^Sanissaggā ca pācittī^eb^ti nissajjanavinayakammasahitāyeva pācitti.</p>
						<p>893.^b^Idha^eb^ imasmiṃ sāsane.</p>
						<p>896.^b^Duvinna^eb^nti dvinnaṃ.</p>
						<p>898.^b^Samānasaṃvāsakabhūmi^eb^^a^V2.0413^ea^ nāma pakatattassa bhikkhuno samānaladdhikassa ekasīmāyaṃ ṭhitabhāvo. Nānāpadaṃ pubbaṃ etissāti ^b^nānāpadapubbikā,^eb^ nānāsaṃvāsakabhūmīti attho ^a^M2.0520^ea^. Ukkhittanānāladdhikanānāsīmagatā ^b^nānāsaṃvāsakabhūmi^eb^. Imā dveyeva saṃvāsakabhūmiyo hi mahesinā kāruṇikena vuttāti yojanā.</p>
						<p>899.^b^Duvinna^eb^nti pārivāsikamānattacārīnaṃ dvinnaṃ puggalānaṃ. ^b^Dvayātītenā^eb^ti kāmasukhallikānuyogaattakilamathānuyogasaṅkhātaṃ antadvayaṃ atikkamma majjhimāya paṭipadāya ṭhitena. Atha vā sassatucchedadvayaṃ atikkantena.</p>
						<p>900. ‘‘Dvaṅgulapabbaparamaṃ ādātabba’’nti ca tatheva ‘‘dvaṅgulaṃ vā dumāsaṃ vā’’ti ca dvaṅgulā duve paññattāti yojanā.</p>
						<p>905. Āṇattiyā manussamāraṇaṃ, āṇattiyā adinnādānampīti yojanā.</p>
						<p>907.^b^Tisso obhāsanāyimā^eb^ti imā tisso methunādhippāyappakāsanā.</p>
						<p>908. Saṅghādiseso eva ^b^saṅghādisesatā^eb^.</p>
						<p>910.^b^Vanappati^eb^ nāma pupphaṃ vinā phalantī nigrodhaudumbaraassatthapilakkhakādirukkhajāti, idha pana vanajeṭṭho rakkhitagopitacetiyarukkho vanappatīti adhippāyo. ^b^Thullatā^eb^ti thullaccayaṃ.</p>
						<p>912.^b^Vissaṭṭhī^eb^ti vissajji sambhavadhātu. ^b^Chaḍḍane^eb^ti upakkamitvā mocane. ‘‘Harite uccāraṃ passāvaṃ chaḍḍane’’ti padacchedo.</p>
						<p>913. Kiṃ pamāṇametāsanti ^b^kittakā^eb^.</p>
						<p>915.^b^Bhikkhu^eb^^a^M2.0521^ea^^a^V2.0414^ea^^b^bhikkhuniyā saddhi^eb^nti ettha bhikkhūti sāmivacanappasaṅge paccattaṃ, bhikkhunoti attho. Gāthābandhavasena vā vaṇṇalopo.</p>
						<p>918. Dutiyāya hatthapāsakaṃ.</p>
						<p>922. ‘‘Yāvatatiyake tisso āpattiyo’’ti (pari. aṭṭha. 476 atthato samānaṃ) padassa niddese ‘‘thullaccayaṃ siyā saṅgha-bhedakassānuvattino’’ti paṭhanti. ‘‘Tiṇṇaṃ saṅghabhedānuvattākānaṃ kokālikādīnaṃ saṅghādiseso’’ti ^b^aṭṭhakathāyaṃ^eb^ vuttattā tathā pāṭho na gahetabbo.</p>
						<p>923.^b^Yāvatatiyake^eb^ti tiṇṇaṃ pūraṇī ^b^tatiyā,^eb^ kammavācā, yāvatatiyāya kammavācāya pariyosāne āpajjitabbā āpatti ^b^yāvatatiyakā^eb^ nāma.</p>
						<p>926.^b^‘‘Avassutassa…pe… kiñcī’’^eb^ti idaṃ garukāpattiyā vatthudassanaṃ. ^b^‘‘Sabbaṃ maṃsaṃ akappiya’’^eb^nti idaṃ thullaccayadukkaṭānaṃ vatthudassanaṃ.</p>
						<p>927.^b^‘‘Viññāpetvāna…pe… bhojanampi cā’’^eb^ti idaṃ pāṭidesanīyavatthudassanaṃ. ^b^‘‘Lasuṇampi cā’’^eb^ti idaṃ pācittiyavatthudassanaṃ. ‘‘Ekato ajjhoharantiyā’’ti padacchedo.</p>
						<p>930. Rattacittena itthiyā aṅgajātaṃ olokentassa dukkaṭaṃ vuttanti yojanā.</p>
						<p>931. Sammāvattanāva ^b^sammāvattanakā^eb^. ^b^Tecattālīsa vattanā^eb^ dvāsītikkhandhakavattānaṃ paripūraṇaṭṭhāne dassitā.</p>
						<p>932. Adassanaapaṭikamme āpannāpattiyā ^b^duve^eb^ puggalā, pāpikāya diṭṭhiyā appaṭinissagge āpannāpattiyā ekoti ime tayo ukkhittapuggalā.</p>
						<p>934.^b^Dūsako^eb^ti ^a^M2.0522^ea^ bhikkhunidūsako. ^b^Kaṇṭako^eb^ti kaṇṭakasāmaṇero.</p>
						<p>937.^b^Dadeyyaccevamādikā^eb^ti ^a^V2.0415^ea^ ñattikāle ‘‘saṅgho dadeyyā’’tiādibhedā ñattikappanā, ñattikiriyāti attho. ^b^Deti saṅgho karotītiādī^eb^ti kammavācākāle ‘‘saṅgho detī’’ti vā ‘‘karotī’’ti vā ādibhedā vacanakammassa aniṭṭhitattā vippakatapaccuppannaṃ nāma siyā.</p>
						<p>938.^b^Dinnaṃ kataṃ paniccādī^eb^ti kammavācāya niṭṭhitāya ‘‘dinnaṃ saṅghenā’’ti vā ‘‘kataṃ saṅghenā’’ti vātiādivacanaṃ atītakaraṇaṃ nāma siyā.</p>
						<p>939.^b^Saṅghe^eb^ti saṅghamajjhe.</p>
						<p>‘‘Kāraṇehi pana dvīhi, saṅgho bhijjati naññathā’’ti kasmā vuttaṃ, nanu ‘‘pañcahupāli, ākārehi saṅgho bhijjati. Katamehi pañcahi? Kammena, uddesena, voharanto, anussāvanena, salākaggāhenā’’ti (pari. 458) vuttattā, ^b^aṭṭhakathāyañca^eb^ (pari. aṭṭha. 458) ‘‘pañcahi kāraṇehī’’ti vacanato ca idha imehi dvīheva kāraṇehi saṅghabhedakathanaṃ ayuttanti? Vuccate – nāyuttaṃ pubbapayogakārakavasena vuttattā. Tathā hi ^b^aṭṭhakathāyaṃ^eb^ –</p>
						<p>‘‘Kammenāti apalokanādīsu catūsu kammesu aññatarena kammena. Uddesenāti pañcasu pātimokkhuddesesu aññatarena uddesena. Voharantoti kathayanto, tāhi tāhi upapattīhi ‘adhammaṃ dhammo’tiādīni aṭṭhārasa bhedakaravatthūni dīpento. Anussāvanenāti ‘nanu tumhe jānātha mayhaṃ uccākulā pabbajitabhāvaṃ, bahussutabhāvañca, mādiso ^a^M2.0523^ea^ nāma uddhammaṃ ubbinayaṃ satthusāsanaṃ kareyyāti citte uppādetuṃ tumhākaṃ yuttaṃ, kiṃ mayhaṃ avīci nīluppalavanamiva sītalo, kimahaṃ apāyato na bhāyāmī’tiādinā nayena kaṇṇamūle vacībhedaṃ katvā anussāvanena. Salākaggāhenāti evaṃ anussāvetvā tesaṃ cittaṃ upatthambhetvā anivattidhamme katvā ‘gaṇhatha imaṃ salāka’nti salākaggāhena.</p>
						<p>‘‘Ettha ca kammameva, uddeso vā pamāṇaṃ, vohārānussāvanasalākaggāhā pana pubbabhāgā. Aṭṭhārasavatthudīpanavasena hi voharante tattha rucijananatthaṃ anussāvetvā salākāya gahitāyapi abhinnova hoti saṅgho. Yadā pana evaṃ cattāro vā atireke vā ^a^V2.0416^ea^ salākaṃ gāhetvā āveṇikaṃ kammaṃ vā uddesaṃ vā karoti, tadā saṅgho bhinno nāma hotī’’ti (pari. aṭṭha. 458) –</p>
						<p>Vuttattā salākaggāhakammāni dve padhānakāraṇānīti idha tāneva dassitāni.</p>
						<p>Nanu ca salākaggāhopi saṅghabhedassa pubbabhāgo vutto, uddesakammāneva padhānabhāvena vuttāni, tasmā kathamassa salākaggāhassa padhānakāraṇabhāvoti? Vuccate – uddesakammānipi salākaggāhe siddhe avassambhavanato atthasādhanapayogena vinā asiddhāneva hontīti so padhānabhāvena idha gahito, uddeso pana paññattakammapubbaṅgamattā kammeneva saṅgahitoti idha visuṃ na vuttoti daṭṭhabbaṃ.</p>
						<p>941.^b^Payuttāyuttavācāyā^eb^ti ^a^M2.0524^ea^ paccayuppādanatthāya payuttā ca sā sakyaputtiyabhāvassa ayuttā ananurūpā cāti ^b^payuttāyuttā,^eb^ sāyeva vācāti payuttāyuttavācā, tāya.</p>
						<p>944. Yā bhikkhunī viññāpetvā bhuñjati, tassā ca pāṭidesanīyaṃ siyāti yojanā.</p>
						<p>945.^b^Anāmayo^eb^ti agilāno.</p>
						<p>946.^b^‘‘Dasasatānī’’^eb^tiādigāthāya ^b^rattīna^eb^nti ettha ‘‘sata’’nti seso. Chādanakiriyāya accantasaṃyoge upayogavacanaṃ. Dasasatāni āpattiyo rattīnaṃ sataṃ chādetvāti yojanā. Evaṃ kattabbayojanāyaṃ –</p>
						<p>‘‘Dasa sataṃ rattisataṃ, āpattiyo chādayitvāna;</p>
						<p>Dasa rattiyo vasitvāna, mucceyya pārivāsiko’’ti. (pari. 477) –</p>
						<p>Ayaṃ parivāragāthāpamāṇaṃ. Ekadivasaṃ sataṃsaṅghādisesāpattiyo āpajjitvā dasadivase chādanavasena sataṃdivase sahassasaṅghādisesāpattiyo chādayitvāti attho. Ayamettha saṅkhepattho – yo ^a^V2.0417^ea^ dasadivase sataṃ saṅghādisesā āpattiyo āpajjitvā dasadivase paṭicchādeti, tena rattisataṃ āpattisahassaṃ paṭicchāditaṃ hotīti. ^b^Dasa rattiyo vasitvānā^eb^ti ‘‘sabbāva tā āpattiyo dasāhapaṭicchannā’’ti parivāsaṃ yācitvā dasa rattiyo vasitvāti attho. ^b^Mucceyya pārivāsiko^eb^ti parivāsaṃ vasanto bhikkhu attanā vasitabbaparivāsato mucceyya, mutto bhaveyyāti attho.</p>
						<p>947.^b^Pārājikāni aṭṭhevā^eb^ti aggahitaggahaṇena. ^b^Tevīsa garukā^eb^ti bhikkhūhi asādhāraṇā bhikkhunīnaṃ dasa, bhikkhunīhi ^a^M2.0525^ea^ asādhāraṇā bhikkhūnaṃ cha, ubhinnaṃ sādhāraṇā sattāti evaṃ tevīsa saṅghādisesā.</p>
						<p>948.^b^Vuttānī^eb^ti yathāvuttāni nissaggiyāni. ^b^Dvecattālīsa hontī^eb^ti bhikkhuvibhaṅgāgatā tiṃsa, bhikkhūhi asādhāraṇā bhikkhunīnaṃ ādito dvādasa cāti dvācattālīsa nissaggiyāni honti. Aṭṭhāsītisataṃ pācittiyā pubbe dassitāva.</p>
						<p>949.^b^Susikkhenā^eb^ti suṭṭhu sikkhitaadhisīlāditividhasikkhena bhagavatā.</p>
						<p>950.^b^Supaññenā^eb^ti sobhaṇā dasabalacatuvesārajjachaasādhāraṇādayo paññā yassa so supañño, tena. ^b^Yasassinā^eb^ti aṭṭhaariyapuggalasamūhasaṅkhātaparivārayasā ca sabbalokabyāpakaguṇaghosasaṅkhātakittiyasā ca tena samannāgatattā yasassinā. ^b^Aḍḍhuḍḍhāni satāni bhavantī^eb^ti yathādassitagaṇanāya piṇḍavasena paññāsādhikāni tīṇi satāni bhavantīti attho. Supaññena yasassinā gotamena ^b^paññattāni sabbāni^eb^ sikkhāpadāni aḍḍhuḍḍhāni satāni bhavantīti yojanā.</p>
						<p>951.^b^Etesu^eb^ sikkhāpadesu yo sārabhūto vinicchayo vattabbo, so sakalo mayā samāsena ^b^sabbathā^eb^ sabbākārena vuttoti yojanā.</p>
						<p>952.^b^Idaṃ^eb^ uttaraṃ nāma pakaraṇaṃ.</p>
						<p>953.^b^Tasmā^eb^ti mayā vicāretvā vuttattāva. ^b^Atthe^eb^ti vacanatthabhāvatthādibhede atthe vā. ^b^Akkharabandhe^eb^^a^V2.0418^ea^^b^vā^eb^ti akkharasaṅkhātapadabandhe vā. ^b^Viññāsassa kamepi vā^eb^ti uddesavasena ganthanikkhepassa kamepi. ^b^Kaṅkhā na kātabbā^eb^ti ‘‘yathāadhippetassa ^a^M2.0526^ea^ idaṃ vācakaṃ nu kho, avācaka’’nti vā ‘‘idamayuttaṃ nu kho, yutta’’nti vā ‘‘idamadhikaṃ nu kho, ūna’’nti vā ‘‘idamaghaṭṭitakkamaṃ nu kho, ghaṭṭitakkama’’nti vā ‘‘idaṃ viruddhasamayaṃ nu kho, aviruddhasamaya’’nti vā ‘‘idaṃ duruttaṃ nu kho, suvutta’’nti vā ‘‘idaṃ satthakaṃ nu kho, niratthaka’’nti vā kaṅkhā vimati yena kenaci na kātabbā. ^b^Bahumānatā^eb^ti ‘‘vinayo saṃvaratthāyā’’tiādinā (pari. 366) niddiṭṭhapayojanaparamparāya mūlakāraṇattā mahatī sammānā kātabbāti attho.</p>
						<p>954.^b^Yo^eb^ bhikkhu ^b^sauttaraṃ^eb^ uttarapakaraṇena sahitaṃ ^b^vinayassavinicchayaṃ^eb^ nāma pakaraṇaṃ ^b^jānāti^eb^ dhammato ceva atthato ca vinicchayato ca sabbathā avabujjhati, ^b^so^eb^ bhikkhu attanā sikkhitabbāya sikkhāya sabbaso viññātattā sikkhāpakena ācariyena vināpi sikkhituṃ samatthoti. ^b^Nissayaṃ vimuñcitvā^eb^ti ācariyupajjhāye nissāya vāsaṃ muñcitvā. ^b^Yathākāmaṅgato siyā^eb^ti yādisā yādisā attanā gāmitā, tattha tattha gamanāraho bhaveyyāti attho.</p>
						<p>955. Nissayaṃ dātukāmena. Saha vibhaṅgena ^b^savibhaṅgaṃ^eb^. Saha mātikāya ^b^samātikaṃ. Idaṃ^eb^ sauttaraṃ vinayavinicchayapakaraṇaṃ ^b^suṭṭhu vācuggataṃ katvā^eb^ ganthato suṭṭhu paguṇaṃ vācuggataṃ katvā atthato, vinicchayato ca sammā jānitvā evaṃ dātabbanti yojanā.</p>
						<p>956-7.^b^Yo^eb^ bhikkhu ^b^imaṃ^eb^ sauttaraṃ vinayavinicchayapakaraṇaṃ vācāya ^b^paṭhati,^eb^ manasā ^b^cinteti,^eb^ aññehi vuccamānaṃ ^b^suṇāti,^eb^ atthaṃ ^b^paripucchati,^eb^ paraṃ ^b^vāceti,^eb^ niccaṃ ^b^atthaṃ upaparikkhati^eb^ yathāparipucchitamatthaṃ hetuudāharaṇapavattivasena upagantvā samantato ^a^M2.0527^ea^ ikkhati paññāya niyameti vavatthapeti, tassa pana bhikkhussa ^b^vinayanissitā sabbeva atthā^eb^ āpattānāpattikappiyākappiyādipabhedā sabbe atthā ^b^hatthe āmalakaṃ viya^eb^ karatale amalamaṇiratanaṃ viya ^b^upaṭṭhahanti^eb^ pākaṭā bhavantīti yojanā. Natthi etassa malanti ^b^amalaṃ,^eb^ amalameva ^b^āmalaka^eb^nti maṇiratanaṃ vuccati.</p>
						<p>958. Natthi etesaṃ buddhīti ^b^abuddhī,^eb^ abuddhī ca te janā cāti ^b^abuddhijanā,^eb^ abuddhijanānaṃ ^a^V2.0419^ea^ sāraṃ avasāraṃ osīdanaṃ dadāti ādadāti karotīti ^b^abuddhijanasāradaṃ,^eb^ buddhivirahitānaṃ agādhaṃ gambhīraṃ. Tehi aladdhapatiṭṭhaṃ ^b^amatasāgaraṃ^eb^ saddattharasāmatassa, nibbānāmatassa vā paṭilābhakāraṇattā sāgarasadisaṃ ^b^paramaṃ^eb^ uttamaṃ ^b^imaṃ uttaraṃ sāgaraṃ^eb^ āsannapaccakkhaṃ uttarapakaraṇasaṅkhātaṃ samuddasāgaraṃ sārado hutvā ^b^uttaraṃ^eb^ uttaranto pariyosāpento ^b^naro^eb^ bhikkhu ^b^hi^eb^ yasmā ^b^vinayapārago^eb^ vinayapiṭakassa pariyantaṃ gato hutvā ^b^pārago^eb^ pāraṃ saṃsārassa pārasaṅkhātaṃ nibbānaṃ gacchanto ^b^siyā^eb^ bhaveyyāti yojanā.</p>
						<p>959.^b^Ato^eb^ti tasmādeva kāraṇā ^b^avapūratorato^eb^ pāpapūrato nirāsaṅkatāya orato nivatto pāpabhīruko naro ^b^tamaṃ vidhūya^eb^ pāpabhīrukatāya eva cittapariyuṭṭhānavasena uppajjanakaṃ mohandhakāraṃ tadaṅgapahānavasena vidhametvā. ^b^Sabbaṅgaṇakammadaṃ^eb^ sabbesaṃ rāgādīnaṃ aṅgaṇānaṃ kammaṃ tadaṅgādipahānaṃ dadāti āvahatīti ‘‘sabbaṅgaṇakammada’’nti laddhanāmaṃ ^b^sukhassa padaṃ^eb^ lokiyalokuttarassa sukhassa kāraṇaṃ ^b^guṇasaṃhitaṃ^eb^ sīlādīhi atthabhūtehi guṇehi saṃhitaṃ yuttaṃ guṇappakāsakaṃ ^b^hitaṃ^eb^ amatosadhaṃ viya ^a^M2.0528^ea^ sabbadosasabbabyādhirahitatāya ajarāamatādiguṇāvahattā hitaṃ ^b^imaṃ uttaraṃ^eb^ nāma pakaraṇaṃ ^b^sakkaccaṃ^eb^ ādaro hutvā ^b^niccaṃ^eb^ satataṃ ^b^sikkhe^eb^ ‘‘evaṃ paricayantaṃ karomī’’ti cintetvā ekantena yathāvuttapayojanasādhanayoggaṃ katvā ajjhenādivasena sikkheyya eva, na ajjhupekkhako bhaveyyāti yojanā.</p>
						<p>960.^b^Paṭubhāvakare^eb^ pātimokkhasaṃvarasīlapūraṇe, sāsanapaccatthikābhibhavane ca paṭubhāvaṃ chekattaṃ vesārajjaṃ karoti attānaṃ dhārentānaṃ lajjipuggalānanti paṭubhāvakare ^b^parame^eb^ tatoyeva uttame ^b^piṭake^eb^ vinayapiṭake ^b^paṭutaṃ^eb^ pāṭavaṃ paññākosallaṃ abhipatthayantena paṭunā yatinā nimmalappavattikena ^b^paṭunā vidhinā^eb^ chekena sārena vidhānena ^b^idaṃ^eb^ sauttaraṃ vinayavinicchayapakaraṇaṃ ^b^satataṃ^eb^ nirantaraṃ ^b^pariyāpuṇitabbaṃ^eb^ uggahaṇadhāraṇaparipucchācintanādivasena sikkhitabbanti yojanā.</p>
						<p>Iti uttare līnatthapakāsaniyā</p>
						<p>Sabbasaṅkalananayakathāvaṇṇanā niṭṭhitā.</p>
					</h4>
				</h3>
			</h2>
		</h1>
		<h1>
			<h1n>Nigamanakathāvaṇṇanā</h1n>
			<h2>
				<h2n />
				<h3>
					<h3n />
					<h4>
						<h4n />
						<p>961-3. Mahesino ^a^V2.0420^ea^ tividhassāpi ^b^sāsanassa suciraṭṭhitikāmena^eb^ aticirakālappavattiṃ icchantena ^b^dhīmatā^eb^ pasatthatarañāṇena ^b^suddhacittena^eb^ lābhasakkāranirapekkhatāya parisuddhajjhāsayena ^b^buddhadattena^eb^ buddhadattābhidhānena ācariyavarena racito.</p>
						<p>Pajjavasena ^b^ganthato, atthato ceva^eb^ paramuttaro ^b^uttaro^eb^ vinicchayo ^b^antarāyaṃ antarena^eb^ ajjhattikaṃ, bāhiraṃ vā ^a^M2.0529^ea^ antarāyaṃ vinā yathā ^b^siddhiṃ upāgato^eb^ pariniṭṭhānaṃ patto, tathā sattānaṃ ^b^dhammasaṃyutā^eb^ kusalūpasaṃhitā ^b^saṅkappā^eb^ manorathā ^b^sijjhantu^eb^ antarāyaṃ vinā nippajjantu, etena uttaravinicchayaracanāmayena mahatā puññodayena catūhi saṅgahavatthūhi janaṃ rañjetīti ^b^‘‘rājā’’^eb^ti saṅkhaṃ gato mahīpālo ^b^mahiṃ^eb^ pathavisannissitaṃ janakāyaṃ ^b^sammā^eb^ ñāyena dasa rājadhamme akopento pāletu. ^b^Devo^eb^ pajjunno ^b^kāle^eb^ thāvarajaṅgamānaṃ upayogārahakāle ^b^sammā pavassatu^eb^ avuṭṭhiativuṭṭhikaṃ akatvā sammā pavacchatu.</p>
						<p>964.^b^Selindo^eb^ sinerupabbatarājā ^b^yāva tiṭṭhati^eb^ yāva loke pavattati, ^b^cando^eb^ sakalajanapadanayanasāyano ^b^yāva virocati^eb^ yāva attano sabhāvaṃ joteti, tāva yasassino ^b^gotamassa^eb^ arahato sammāsambuddhassa ^b^saddhammo^eb^ pariyattipaṭipattipaṭivedhavasena tividho saddhammo ^b^tiṭṭhatu^eb^ pavattatu.</p>
						<p>965. Sīhādīnaṃ, dāhādīnañca bāhirajjhattikānaṃ parissayānaṃ khamanaṃ sahanaṃ abhibhavitvā pavattanaṃ ^b^khanti. Soracca^eb^nti sobhane ratoti ^b^surato,^eb^ suratassa bhāvo soraccaṃ. Sundaraṃ akhaṇḍatādiguṇasamannāgataṃ sīlaṃ assāti ^b^susīlo^eb^. Susīlassa bhāvo.</p>
						<p>Nigamanakathāvaṇṇanā niṭṭhitā.</p>
						<p>Uttaravinicchayaṭīkā niṭṭhitā.</p>
						<p>Iti vinayatthasārasandīpanī nāma vinayavinicchayavaṇṇanā,</p>
						<p>Līnatthapakāsanī nāma uttaravinicchayavaṇṇanā ca</p>
						<p>Samattā.</p>
						<p>Pacchā ṭhapitagāthāyo</p>
						<p>Therena ^a^M2.0530^ea^^a^V2.0421^ea^ thiracittena, sāsanujjotanatthinā;</p>
						<p>Puññavā ñāṇavā sīlī, suhajjo muduko tathā.</p>
						<p>Yo sīhaḷārimaddesu, candimā sūriyo viya;</p>
						<p>Pākaṭo ^b^sīvali^eb^tthero, mahātejo mahāyaso.</p>
						<p>Tena nītā sīhaḷā yā, idha pattā sudhīmatā;</p>
						<p>Esā saṃvaṇṇanā sīha-ḷakkharena sulikkhitā.</p>
						<p>^b^Revato^eb^ iti nāmena, therena thiracetasā;</p>
						<p>Arimaddike rakkhantena, parivattetvāna sādhukaṃ.</p>
						<p>Likhāpitā hitatthāya, bhikkhūnaṃ arimaddike;</p>
						<p>Esā saṃvaṇṇanā suṭṭhu, sanniṭṭhānamupāgatā;</p>
						<p>Tatheva sabbasattānaṃ, sabbattho ca samijjhatūti.</p>
					</h4>
				</h3>
			</h2>
		</h1>
	</h0>
</ha>
</body>
